هاني النجار، قهوة محروس في اليوم المنحوس، رواية، ط1، نوفمبر 2015
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
1 
سلسلة الرواية العربية المعاصرة ( 18 ) 
قهوة محروس 
في اليوم المنحوس 
رواية 
هاني النجار 
دار كتابات جديدة للنشر الإلكتروني 
طبعة أولى 
نوفمبر 2015 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
2 
سلسلة الرواية العربية المعاصرة ( 18 ) 
سلسلة تصدر عن دار كتابات جديدة للنشر الإلكتروني 
المؤلف: هاني النجار 
العنوان: قهوة محروس في اليوم المنحوس 
التصنيف: رواية 
الطبعة الأولى: نوفمبر 2015 
تصميم الغلاف: المبدع محمود الرجبي 
تصميم الكتاب ومراجعته لغويا: د. جمال الجزيري 
الناشر: دار كتابات جديدة للنشر الإلكتروني 
دار نشر إلكترونية مجانية لا تهدف للربح 
للمراسلة لنشر أعمالكم في السلاسل المختلفة التي تصدرها الدار، الرجاء قراءة التعريف بمجموعة 
دار كتابات جديدة للنشر الإلكتروني لمعرفة مواصفات تجهيز الملف: 
/https://www.facebook.com/groups/Ketabat.Jadidah.Ebook.Publishers 
وإرسال الملف وفقا لشروط النشر على إيميل د. جمال الجزيري أو على الخاص في صفحته على 
الفيسبوك: 
elgezeery@gmail.com 
https://www.facebook.com/gamal.elgezeery 
@ 2015 حقوق نشر النصوص ملك لأصحابها، وحقوق هذه الطبعة الإلكترونية ملك لدار كتابات 
جديدة للنشر الإلكتروني. وكل كاتب مسئول عن لغته وعن أسلوبه وعن محتوى كتابه وأية 
منازعات خاصة بحقوق الملكية الفكرية يكون طرفها المؤلف وليست الدار طرفا فيها. 
@حقوق المراجعة اللغوية والنحوية ملك لجمال الجزيري ولا يحق للكاتب نشر كتابه في أي مكان 
آخر بنفس صيغته الواردة في الكتاب الذي تمت مراجعته إلا بعد إثبات اسم جمال الجزيري بصفته 
مراجعا للكتاب في أية طبعة يطبعها الكاتب لاحقا. 
@حقوق تصميم الغلاف ملك لمحمود الرجبي 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
3 
هذا الكتاب 
هو حكاية متصلة لكنها بغير زمان، منفصلة بغير 
مكان، وقائعها حدثت.. ولازالت تحدث، وفي ذات الوقت لم 
تحدث، وجميع الشخصيات واقعية، ولا تمت للواقع بصلة، 
فليس هناك شخص من لحم ودم اسمه (دعبس أفندي) عاش 
هذه الأحداث في أواخر العقد الأول وأوائل العقد الثاني من 
القرن الحادي والعشرين، لكن دعبس أفندي هو أنا، وأنت، 
هو كل المصريين بكل تناقضاتهم. 
هذا الكتاب دراما خيالية لواقع أشد غرابة من الخيال، 
وجميع فصولها تم تدوينها منذ عام 2008 ، ولم أزد عليها 
أكثر من لمسات بسيطة تجعلها تتحرر من الزمن، وتصلح 
كي تحتويها دفتيّ كتاب. 
ومثلما كانت التدوينات إلكترونية، فهذا الكتاب أيضاً 
نسخة إلكترونية لك الحق بالتصرف بها كيفما شئت، لك 
مطلق الحرية بإعادة نشر الرواية أو الاقتباس منها، لكن مع 
الاحتفاظ بالحق الأدبي لصاحبها.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
4 
وهذه مسئولية أخلاقية.. وليست قانونية. 
مرة أخرى جميع الحقوق الأدبية محفوظة للمؤلف 
بموجب رخصة المشاع الإبداعي، أما الحقوق المادية فهذا 
الكتاب نسخة إلكترونية مجانية.. يعني ببلاش.. يعني من 
غير فلوس.. وربنا يعوّض علينا. 
القاهرة - أكتوبر 2015 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
5 
إهداء 
إلى كل من قرأ هذه الحكاية حين كانت حلقات تفصلها 
أشهر وسنوات، وإلى ذلك القارئ المجهول الذي لا أعرفه. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
6 
(1) 
رائحة شياط في قهوة النشاط 
في زمان ما، ومكان ما على أرض مصر المحروسة، 
وعلى باب (مقهى محروس)، وقف دعبس أفندي.. وقف 
كتير، أو قليل لله أعلم، لكنه بدأ يفكر بينه وبين نفسه.. 
كل شيء تمام.. الجرنال، والبدلة اللي اشترتها من 
سوق الكانتو لايقه عليا تمام، والنضارة.. لازم طبعاً علشان 
يقولوا عليا مثقف.. ندخل بقى ونتوكل علي لله.. 
آي.. يا ساتر.. ايه العتبة العالية دي؟ 
أستغفر لله العظيم، وادي الجزمة اتقطعت.. وبعدين؟ 
مش مهم، ماحدش أخد باله. 
ايه الحريم اللي بيرغوا دول؟.. ما علينا، أقعد بقى هنا 
علشان يكونوا في ضهري ويقولوا عليا الواد التقيل.. بس 
بيرغوا في ايه؟ وإيه ريحة الشياط دي؟.. أنا أرمي وداني 
عندهم ونشوف.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
7 
- بتتسنط على ايه يا بارد؟ 
اخص على كده.. لو جردل ميه متلج واندلق فوق 
دماغي كان بقى أهون، خليني مع الجماعة التانية دي.. 
- الحكومة لازم تتصرف لمواجهة الغلاء. 
يا ليلة سودا.. دول بيتكلموا في السياسة، خليني بعيد 
بدل ما يجي حبايبنا يخدوا عاطل بباطل. 
- تشرب إيه يا أستاذ؟ 
يا سلام.. عرف إني أستاذ.. البدلة عاملة شغل.. لما 
أكلمه بقى بالنحوي.. وللّا بلاش ليقول عليا هربان من 
الخانكة. 
- هات لي يا ابني قهوة مظبوط. 
الراجل القهوجي ده زمانه بيقول عليا دكتور مش 
أستاذ.. بس فيه حاجة غريبة.. فيه ريحة شياط!! 
ما علينا.. لما أنادي على الراجل اللي جنب التليفزيون.. 
- لو سمحت هات قناة الجزيرة. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
8 
أيوه كده.. دلوقتى يقولوا عليك يا واد يا دعبس متابع 
الأخبار ومش عايش على هامش الدنيا، نطلّع بقي الموبايل.. 
أما الواد عباس فون ده ولد.. حط لي الموبايل القديم في 
جراب خلاه من بعيد عامل زي الموبايلات الحديثة.. الواد دا 
دماغه متكلفه. 
- اتفضل القهوة يا باشا. 
لله لله.. باشا كمان.. الموبايل عامل شغل، بس أنا 
هاموت وأعرف ريحة الشياط دي جايه منين؟ 
يا ساتر.. القهوة مرة كدا ليه؟؟ مش مهم.. كل المثقفين 
بيشربوها كده، اجمد يا دعبس واشرب، وافرد الجرنال بتاع 
الأسبوع اللي فات، يلا هو فيه حد شايف التاريخ.. الحب 
هو.. أن تعامل زوجتك كأنك تعامل بياع الروبابيكيا.. يا سلام 
على الحِكم.. لله يرحمك يا عم صلاح يا جاهين ويرحم قهوة 
النشاط. 
-تلمّع يا أستاذ؟؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
9 
أي ولله جيت في وقتك.. الجزمة عاوزلها كيلو 
ورنيش.. 
- لمّع يا ابني بس فردة واحدة.. إيه بتبص لي كده 
ليه؟ اعمل زي ما باقولك. 
حمار مش فاهم.. كده لمّا أرجع لأم العيال وأقولها 
الجزمة اتبدلت في الجامع تصدق وتقول عليا راجل متقي 
عارف ربنا، وترحمني من الموشح بتاع الجزمة اللي 
اتقطعت. 
أيوه .. ريحة الشياط جاية من ورايا.. لمّا أبص كده.. 
يا سبحان لله.. الحريم بتشرب شيشة!! طبعاً علشان يقولوا 
عليهم عايشين في عصر الحرية، بس دي مش ريحة دخان 
الشيشة.. يا ناس دى ريحة شياط.. 
- الحق يا دعبس أفندي.. 
يا ساتر.. ودا إيه اللي جابه دلوقتي.. وعرف مكاني 
منين؟ مش كفاية وشه في وشي طول اليوم. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
10 
- نعم يا سيدي؟ 
- الحق يا دعبس أفندي.. البيت اللي على قمة شارعكم وقع. 
- إيه؟.. وبيتنا؟ 
- لا.. بيتكم سليم. 
- لله يحرقك.. وما دام بيتنا سليم، أنا مالي ومال بيت الناس 
التانية. 
- جرا إيه يا دعبس أفندي.. دول جيرانك، هو فيش إنسانية؟ 
- غور من وشي إنسانية في عينك.. لا يا سيدي مفيش.. بح 
خلاص. 
ناس غريبة فعلا .. 
إيه ده؟.. ايه السخونة اللي في ضهري دي.. يا ليلة مش 
فايتة.. البدلة اتحرقت. 
- إيه يا ناس ياللي في القهوة.. مفيش إنسانية.. مفيش 
حد ينبهني لنار الشيشة اللي طالت البدلة.. وأنا باقول ريحة 
الشياط دي منين؟! 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
11 
استغفر لله العظيم .. طيب الجزمة ولقينا لها حل، لكن 
دي هقول فيها إيه بقى لأم العيال؟ . 
ولله ونمت على السلم يا دعبس أفندي.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
12 
(2) 
أنا ودواهي وساعات الصفا 
اضطر دعبس أفندي يتأخر كتير علشان يضمن يرجع 
في وقت تكون زوجته وأولاده نايمين، طبعاً بعد الجزمة 
الجديدة ما اتقطعت، وكمان البدلة الجديدة اتحرقت.. فتح 
الباب بهدوء ودخل يتسحب وهو بيقول بينه وبين نفسه.. 
حلو.. البيت هس هس، المهم تكون دواهي نايمة، نامت 
عليها حيطة بحق قادر مقتدر.. طول اليوم هات.. هات، 
تقولش أبو دعبس جاب دعبس للدنيا علشان يشتغل عندهم 
مرمطون.. 
آه لو شافت البدلة اللي اتحرقت، وللاّ الجزمة اللي 
اتقطعت، لله يرحمك يا سي السيد ياللي اتقهرنا من بعدك. 
فين أول ما اتجوزنا وفين دلوقتي؟ كانت عاملة زيّ 
العروسة الحلاوة، أحمر وأخضر وأصفر وحاضر يا سي 
دعبس.. أوامرك يا سي دعبس.. بس أنا الغلطان.. أصل 
الستات دول جنس ملعون لازم يتحكم بالحديد والنار، ويقولوا 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
13 
قال حرية المرأة.. بلا وكسة، الواحدة من دول تبقى هتموت 
وتتجوز.. تفضل تتدحلب تتدحلب ولمّا يطب الزبون يبقى يا 
ولداه زيّ الفار اللي وقع في مصيدة.. 
عاوزين مهر وشبكة، وشقة، وعفريت أزرق كأنهم 
لقوا كنز.. ومنين يجيب الغلبان؟ طبعاً لازم يطفش، ويرجعوا 
يصدعوا دمغنا بمشكلة العنوسة، حاجة تجن الجن.. وتعفرت 
العفريت. 
وإيه الكتب دي؟؟ أكيد بتوع الواد شكروت.. عاملي 
فيها مثقف.. (الثورة الدائمة).. (لينين والثورة في الشرق).. 
(الاشتراكية الحديثة)، نهار اسود.. الواد فاكر نفسه جيفارا 
وهو بالعافية يعرف الفرق بين الألف وعمود النور، مش 
فالح بس غير في قلب دماغنا بالأغاني اللي عاملة زي 
صوت مواتير شركة الحديد والصلب، لا والأكادة إن كلهم 
شبه بعض.. وكتير.. بقى المطربين أكتر من السميعة، ويقعد 
الواد يسمعهم كأنه بيسمع أم كلثوم يا خيّ . 
وإيه الكتاب ده.. (الثقافة الجنسية).. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
14 
آه يا ابن الكلب.. 
لكن ليه أشتمه؟، ما هو كتّر خيره.. طول الليل 
والنهار قالبين دمغنا بالثقافة الجنسية في التليفزيون 
والصحافة والكتب، عاوزين يخلوها حاجة عادية.. وهو ده 
التمدن والحضارة، ويا كده يا نبقى متخلفين.. آه طبعاً لابد من 
محو الأمية الجنسية، وكأنهم محو أمية نص الشعب.. والباقي 
متعلمين نص كُم، الواحد من دول يتخرج من الجامعة حامل 
شهادة عُليا ولو سألته مين اللي فتح مصر يقولك أبو تريكة. 
لله يرحم زمان.. كان الواحد وشه بيحمر لما يسمع 
كلمة جنس، دلوقتى بقت عاملة زي اللبانة، وعادي جداً لما 
نتكلم فيها أمال.. بلاش تخلف يا راجل.. لا حياء في العلم. 
طيب يتشطروا على العلم اللي بجد، بدل ما هما عاملين 
زيّ أهل بغداد.. يقتلوا الحسين وبعدين يسألوا عن دم 
البرغوت إذا كان ينقض الوضوء؟ عالم غريبة فعلا . 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
15 
ربنا يستر والأيام السودا دي تمر على خير ويبان لها 
بر بدل ما احنا عاملين زي الفلوكة التايهة في عرض البحر. 
بس سيبك انت.. المهم إن دواهي في سابع نومة، 
دلوقتي أدخل اتسحب من غير ما تحس، بدل ما تبقى ليلة 
مش فايته، 
- أي ... آااااااااااااااااااااااااااااااااه... 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
16 
(3) 
تحت الضرس فص 
كان يبدو أنها اتطربقت على دماغ دعبس أفندي، لأن 
المفاجأة اللي كانت منتظراه إن زوجته الحبيبة دواهي كانت 
صاحية، وبالتالي أخد له كام ضربة شبه قاضية بالمقشة.. 
ولمّا انتبهت دواهي إن المتعوس اللي هي نازلة فيه ضرب 
ده يبقى جوزها، أوقفت إطلاق النار.. فقال دعبس أفندي: 
- يا وليّه حرام عليكِ .. فيه واحدة في الدنيا تستنى جوزها 
ورا الباب بالمقشة؟ 
- يا خويا.. أنا افتكرتك حرامي.. داخل تتسحب زي الفيران. 
- يا وليّه والحرامي هايدخل عندنا يهبب إيه؟.. دا حتى يطلع 
مديون. 
- ما هو كله منك.. لمّا كنت...... يا لهوي ي ي ي .. 
حرقت البدلة الجديدة يا دعبس أفندي.. صوّتي يا اللي 
ما انتيش غرمانة. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
17 
أخ .. جالك الموت يا تارك الصلاة.. 
- نصيبها بقى يا أم شكروت. 
- نصيب اسود ومهبب.. بقى يا راجل تاخد فلوس الجمعية 
تصرفهم على نفسك.. إشي بدلة جديدة وجزمة جديدة 
ونضارة وبرفانات.. ولا اللي شايف له شوفة. 
الصبر يا رب.. أدي موشح كل يوم ابتدى، مش كفاية 
الفص اللي تحت ضرسي منها.. وللَّا ضرس إيه.. ما وقعت 
الضروس من اللطم يا دعبس.. قال شوفة جديدة قال.. هو 
اللي يشوفك يفكر في صنف الحريم تاني. 
- انت بتبرطم بتقول إيه؟؟ 
- ما باقولش حاجة.. ممكن بقى تسيبيني علشان تعبان 
وعاوز أنام؟ 
- نام.. نام يا خويا ومدد رجليك.. هو انت فالح غير في كده.. 
قال بره وجوه فرشت لك وانت مايل إيه يعدلك. 
- يا وليه ارحميني.. هتصحي الواد الصغير. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
18 
- هو انت دريان بحاجة.. مش فالح غير في قاعدة القهاوي.. 
كيلو السكر بقى بكام؟ والطماطم، واللحمة، والعيش، 
والبسلة، والبطاطس، وال.... 
- مبسوطة.. أهو الواد صحي. 
- يصحى.. يصحى علشان يشوف خيبة أبوه اللي عايش في 
مية البطيخ. 
- يا وليّه وأنا هاعمل إيه بس؟.. البلد كلها ظروفها وحشة. 
- دوّر لك على شغلانة بدل ما انت معتمد على الملاليم اللي 
الحكومة بتديهم لك معاش مبكر، شوف لنا حلَّ في 
مشكلة البيت اللي مسنود بعود كبريت وعاوز يتنكس.. 
وللاّ انت مستنيه لمّا يقع فوق دمغنا؟ 
- حاضر يا ستي.. ممكن بقى تسيبيني أنام؟ 
-استنى قبل ما تنام.. ابنك شكروت كان عاوزك. 
- عاوز إيه سي زفت هو التاني؟.. ما هي أصلها ليلة مش 
فايته. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
19 
- يا خويا وكمان لك عين تتكلم.. قال على رأي المثل.. أقرع 
ونُزهي.. أنا رايحة أندهلك الواد. 
جت لك على الوجيعة يا دعبس.. بس هو أنا هاعمل إيه 
يا ربي؟.. هاضرب الأرض تطلع فلوس. 
- مساء الخير يا بابا. 
- مساء الخير يا سي شكروت.. نعم يا سيدي؟ 
- الكلية عندنا عاملة رحلة لتوشكا وأنا محتاج 500 جنيه 
علشان أروح الرحلة وأخلّص مشروع التخرج. 
- يا ابني حرام عليك.. جبتولي الضغط والسكر والدوالي.. 
عاوزيني أتشّل.. هو انت علشان في كلية الزراعة لازم 
تعمل مشروع التخرج من توشكا.. انت يا بني مجنون 
مش عارف إن توشكا دي كانت ضرب على القفا، 
ولعبة علشان خاطر عيون الحرامية كل واحد منهم 
يشتري كام الف فدان فيها بتراب الفلوس ياخد بضمانها 
كام مليون جنيه قرض من البنك ويخلع ويطلّع لسانه 
للحكومة ويقول لهم الصحرا بتاعتكم عندكم اشبعوا 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
20 
بيها.. انت يا ابني مش عارف إن توشكا دي لا تنفع في 
زراعة ولا صناعة. 
- جرا إيه يا راجل.. انت هاتعرف أكتر من الحكومة.. 
اتصرف للواد في الفلوس وللا عاوزه يسقط؟! 
- يووووووه.. أنا سايب لكم البيت كله وماشي. 
- رايح فين يا راجل؟ 
- رايح أرمي نفسي في البحر. 
- يا راجل ارجع هدومك هاتتبهدل.. وكيس المسحوق بقى 
بالشيء الفلاني. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
21 
(4)
في بيتنا.. ناموس 
في العصاري، وزي كل يوم.. قعد دعبس أفندي في 
قهوة محروس ينعي حظه القليل في الحياة.. 
إاااايه.. دي أخرتك يا دعبس.. قاعد زي كيس الجوافة 
على كرسي مهكع في قهوة من أيام المماليك بعد ما كنت 
موظف محترم قد الدنيا.. لله يرحمك يا أبو دعبس.. فضلت 
تقوللي إن فاتك الميري اتمرغ في ترابه.. أدي ترابه من الشقا 
والعرق بقى طين وابنك موحول فيه لشوشته، حتى القرشين 
اللي خدناهم من تحت ضرس الحكومة في الخصخصة ضاع 
نصهم في جوازة البنت الكبيرة والباقي ضاع هو كمان في 
مشروع الدواجن.. كانت مستخبيه لنا فين انفلوانزا الطيور 
دي كمان، وللّا هو يا ربي قليل البخت يتكعبل في الصديري . 
أما الملاليم اللي باخدهم معاش يا دوب تمن كيلو 
لحمة.. يا خوفي بعد ما باعوا البلد ميلقوش حاجة يبيعوها 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
22 
فيبيعونا عبيد.. ودواهي ما بترحمش، كلمة هات في ديل كلمة 
هات. 
كان يجرى إيه بس لو كنت اتجوزت محاسن؟.. 
إااااااايه.. منه 􀍿 أبوها، قال إيه مش عاجبه الموظف بشهادة 
دبلوم التجارة، ويبص لي بعين ونص ويقول لي: 
- يا ابني محاسن شهادتها أعلى منك.. هو مفيش نظر.. 
وبعدين احنا في زمن الانفتاح.. يعني لازم تفتّح 
دماغك. 
يلا .. كل واحد بياخد نصيبه. 
- صباح الخير يا دعبس أفندي. 
- صباح ال.... نعم يا سيدي.. في حد تاني بيته وقع. 
- لا أبد اً.. أنا جاي لك في موضوع عائلي.. بصراحة يا 
دعبس أفندي أنا طالب القرب منك. 
-في مين؟.. دواهي.. أنا موافق. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
23 
- لله يحظك يا عم دعبس.. أنا طالب القرب منك في بنتك 
الآنسة راجية. 
ودا اقول له إيه ع الصبح.. 
-يا ابني.. يا حبيبي.. انت وقعت على دماغك وانت صغير؟ 
انت صنايعي.. بالعافية معاك دبلوم، وراجية قدمها 
سنتين وتتخرج من كلية الزراعة وتبقى باشمهندسة قد 
الدنيا.. وبعدين انت اسمك ناموس.. يا راجل بذمتك لو 
عندك بنت ترضى إنها تتجوز واحد اسمه ناموس.. 
ناموس!!.. يلا هش.. هشششش. 
- جرا إيه يا دعبس أفندي.. انت فاكرها بلد بتاعت شهادات، 
اطلع انت بس من التابوت اللي دافن نفسك فيه.. 
وبعدين أنا راجل صنايعي وكسّيب.. وانت عارف إن 
ناموس دي شهرة علشان أمي ولدتني على كوبري 
الناموس. 
- شهرة منيلة.. غور من وشي. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
24 
عالم غريبة فعلا .. أكيد ناوي يتجوز البنت في شقة دور 
أرضي علشان المجاري، طبعاً ما هو ناموس هيعيش فين 
يعني غير في المجاري؟ 
إيه ده.. أيه اللمة اللي هناك دي؟.. لمّا أنادي على 
صبي القهوة أعرف منه إيه الحكاية.. 
- خد يا زقلط.. إيه اللمة دي؟ 
- دا التليفزيون بيصور يا دعبس أفندي. 
حلو.. جت لك علي الطبطاب يا دعبس.. يمكن يكون 
برنامج مسابقات تطلع لك منه بقرشين، أو برنامج من اللي 
بيتكلموا فيه عن مشاكل الناس.. أهو يمكن صوتك يوصل 
للمسئولين.. بس القميص ده من مخلفات الحرب العالمية.. إيه 
العمل؟.. بس لقيتها.. 
- يا ناموس.. تعالى أنا عاوزك. 
الأمر 􀍿 وحده.. أجوزه البنت بدل ما تقعد في قرابيزي 
مع إن ضهري لسه مكسور من جوازة الكبيرة. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
25 
- نعم يا دعبس أفندي.. 
- باقولك إيه.. هات البلطو اللي انت لابسه ده. 
- إيه؟!! 
- هات يا اخي ما تخفش هارجعه لك تاني.. 
أيوه كده.. نروح بقى بالقيافة دي نقف قدام الكاميرا 
واللي يعمله ربنا هو اللي يكون.. 
- حاسب يا دعبس أفندي. 
- آااااااااااه ... الحقوووووووووني.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
26 
(5) 
لمونة في بلد قرفانة 
في وقت قياسي اتقلبت الدنيا على دعبس أفندي اللي 
وقع في الحفرة، وجات الحكومة كلها علشان تنقذ المواطن 
المصري، طبعاً وبلا شك عمنا دعبس كان محظوظ جداً لأن 
التليفزيون كان بيسجل برنامج مسابقات في الشارع، ولمّا 
وقع صاحبنا في الحفرة ترك طاقم التصوير عمله الأساسي 
وبدأ تصوير الحادث، ولولا كده كان تم إخراج دعبس أفندي 
بملايات السراير المربوطة في بعض، أو كانوا ردموا 
الحفرة عليه وقالوا ارتحنا، وساهمنا في حلّ المشكلة 
السكانية.. 
كان لموني بيه - عضو المجلس المحلي - على رأس 
الحفرة بيوجه سائق الونش اللي مفروض يرخي حبل يرفع 
بيه دعبس أفندي.. 
- تعالى يمين شوية.. شمال شوية.. هوووووووب.. ارخي 
الحبل.. كمان شوية.. كمان شوية. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
27 
- مش هاينفع يا ريس.. الحبل فيه عقدة. 
- وإيه اللي عقده.. ما هو إهمالكم. 
- أنا بأقول يا ريس نتصل يبعتوا لنا ونش تاني. 
- اتصرف يا بني آدم .. الراجل هيموت تحت. 
- يا عاااااااااااالم يا هوووووووه.. خلّصوني.. هاتخنق. 
- ما تخافش يا دعبس أفندي.. كلنا حواليك.. ولموني بيه 
بنفسه جه علشان يطلعك من الحفرة.. والتليفزيون 
بيصور.. بس خلى بالك ع البالطوووووووووو. 
- لله يحرقك يا ناموس انت والبالطو في ساعة واحدة.. ما 
الزفت البلطو هو السبب.. هو اللي شبك في سيخ الحديد 
وخلاّني وقعت في الحفرة. 
- ما تخفش يا دعبس أفندي.. اصبر كلها دقايق ونخرجك. 
- أديني صابر يا سيدي .. ما هو لولا التليفزيون بيصور ما 
كنش حد شاف وش مخلوق من الحكومة. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
28 
- بتقول حاجة يا دعبس أفندي؟ 
- لا أبداً سلامتك يا لموني بيه. 
قال لموني بيه قال.. دا احنا دفنينه سوا.. بني آدم صايع 
ضايع جاهل عامل زيّ طور لله في برسيمه واتشعبط في 
الحزب الحاكم وبقى لموني بيه عضو المجلس المحلي.. 
وحلي يا حلي.. جتك نيله وانت شبه دواهي، ولا بناخد منكم 
غير الكلام، أنا بس اللي هيجنني.. الحكومة حفرت الطريق 
ليه؟؟ ما كان زيّ الفل.. ولا هو اشتكى لهم؟ 
كل يوم والتاني احفر ركّب مواسير ميه.. وارصف، 
وبعدين احفر ركب كابلات التليفون.. وارصف، وبعدين 
احفر علشان ندور على ربع جنيه وقع من واحد من العمال.. 
وبعدين ارصف، وكل مرة ميزانية جديدة من دم الشعب اللي 
مش لاقي رغيف العيش الحاف.. ويا ريت بيستفيد الطريق 
من الميزانية، دي بتكون مليون جنيه.. يترصف الطريق 
بربعهم والباقي على جيوب ولاد الكلب اللي البلد بقت عاملة 
زيّ ما تكون وسية أبوهم واحنا شغالين عندهم بالسخرة.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
29 
يدوني 200 جنيه معاش باليمين، وعاوزين أضعافهم 
بالشمال.. حاجة تعفرت. 
- يا ناس ارحموووووووووني.. بقالي 3 ساعات مزروع 
في ميه المجاري. 
وهى يعني ميه المجاري هتفرق عن مية الشرب يا 
دعبس انت كمان.. ما هما الاتنين زي بعض.. يا ريت 
الحفرة تتهد دلوقتي فوق دماغي وأرتاح من بلاويهم واسبها 
لهم مخضرة يخربوها ويقعدوا على تلها. 
- امسك يا دعبس أفندي طرف الحبل. 
حاضر يا سيدي.. أدينا طالعين.. حتى الموت مش 
طايلينه.. يا خوفي لتعملوا ضرايب بعد كده عليه.. وللاّ 
تبيعونا لطلبة الأبحاث في أمريكا وأوروبا. 
- حمد لله على السلامة يا دعبس أفندي. 
سلامة.. هو انتم اللي يشوفكم يشوف سلامة؟؟ 
- بتقول حاجة يا دعبس أفندي؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
30 
- لا أبداً يا لموني بيه سلامتك لله يسلمك. 
- على كل حال ابسط يا عم التليفزيون كان بيصوّر عملية 
الإنقاذ وعاوزين يعملوا معاك لقاء.. اوعى تنسى تشيد 
بالمجهودات اللي قامت بيها الحكومة علشان تنقذك.. 
بعون لله طبع اً. 
ايوه يا خويا.. اقتلوا القتيل وامشوا في جنازته.. ما انتم 
اصلا ولا بتفتكروا ربنا إلا ساعة الغرق أو قدام كاميرات 
التليفزيون.. ربنا ياخدكم ويريحنا منكم.. بس أنا عارف إن 
ربنا سبحانه وتعالى يُمهل ولا يُهمل، وهايجي يوم ياخد 
كبيركم أخذ عزيز مقتدر علشان يبقى عبرة زي قارون 
وفرعون. 
الأمر 􀍿.. نلبس بقى القناع، ونروح نقول كلمتين 
حلوين.. خليني عامل زي البلياتشو بتاع عمنا جاهين.. 
بليتشو قال إيه بس فايدة فنونى.. وتلات وقق مساحيق 
بيلونونى.. والطبل والزمامير وكُتر الجعير.. إذا كان جنون 
زبونى زاد عن جنونى.. عجبي... 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
31 
أي ولله عجبي عليك يا بلد قرفانة.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
32 
(6) 
أولاد البطة السودا 
زيّ كل يوم الصبح.. أخد دعبس أفندي الشنطة، ونزل 
علشان يشتري العيش، وكالعادة، وزيّ كل المصريين.. 
ماشي يكلم نفسه.. 
الصبر من عندك يا رب.. كل يوم على دا الحال، 
نصحى من الفجر علشان نلحق دور في طابور العيش، 
نتلطع تلات أربع ساعات وأول ما الفرن يشتغل يبقى 
الطابور في خبر كان.. لكن هانعمل إيه؟؟ أدينا عايشين زيّ 
الحمير اللي بتاكل في النجيل.. لا النجيل بيخلص ولا الحمير 
بتشبع.. لا وفالحين بس يقولوا.... 
- صبّح.. صبّح يا دعبس أفندي. 
- يا سلام ع الفال.. يا سلام عليك يا سي ناموس .. فايق 
وبتهزر ع الصبح. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
33 
- طبعاً لازم أكون فايق وأهزر وأضحك كمان.. مش هانبقى 
نسايب.. إنما سيبك انت.. كنت ملعلع امبارح في 
التليفزيون، والبالطوا كان عامل معاك شغل.. إنما يا 
دعبس أفندي المذيعة بتسألك مين أول رئيس لمصر؟ 
تقول لها محمد نجيب!!... يطلع مين محمد نجيب ده؟ 
- ناموس.. 
- نعم يا دعبس أفندي؟ 
- إمشي من جنبي.. إمشي.. من.. جنبي، أنا مش ناقص 
الضغط يرتفع. 
- ليه بس كده يا عم دعبس.. دا أنا حتى كنت عاوز أسألك 
عن واحد بيقولوا إنه عاوز يلغي الدعم.. وبيقولوا إنه 
راجل كُبارة وكلمته مسموعة.. يطلع مين ده؟؟ 
- دا بقى يا سيدي عملي وعملك الأسود في الحياة.. جاي 
علشان ينضّ ف جيوبنا من الملاليم اللي فيها.. عرفت 
بقى يبقى مين؟؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
34 
- آاااااااااه...... لا. 
- ربنا يكون في عونك يا راجيه يا بنتي.. هاتتجوزي واحد 
جاي من كوكب تاني. 
- إنما يا دعبس أفندي أنا سمعت إن كان فيه انتخابات في 
مصر اليومين اللي فاتوا.. هي انتخابات مجلس الشعب 
رجعت تاني؟؟ هما مش كانوا خلوها هي كمان 
بالواسطة؟؟ 
- لا يا سيدي دي انتخابات المحليات. 
- المخللات؟! 
- يا صبر أيوب.. مخللات إيه يا مالح.. انت عجلاتي وللاّ 
طرشجي؟ 
- بشويش عليا يا دعبس أفندي، أنت عارف إن تعليمي على 
قدي.. وللّا انت غاوي تعايرني. 
- يا ابني تعليم إيه بس.. دي حاجة مفروض تعرفها حتى لو 
بتبصم.. ولو ليه؟.. هو أنت مش معاك دبلوم؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
35 
- أيوه طبع اً. 
- تبقى بتبصم.. حتى لو خريج جامعة تبقى برضه بتبصم.. 
شوف يا ناموس يا ابني؛ كل حاجة في بلدنا دي 
بالانتخابات إلا حاجة واحدة. 
- وهى إيه بقى؟؟ 
- الانتخابات نفسها.. شوف اللي حصل يا سيدي، وسيد 
العباد ربنا، إن كان فيه انتخابات الفترة اللي فاتت.. دي 
بقى انتخابات المحليات.. وطبعاً جنابك مش عارف إيه 
هى المحليات؟ 
- لا مش عارف. 
- طيب اديني عقلك وامشي حافي.. شوف يا سيدي.. وسيد 
العباد مين؟؟ 
- ربنا. 
- اسم لله عليك.. ما ترجعش بقى تقولي سيد العباد زيد 
وعبيد.. آى نعم هما أصحاب الوسية واحنا ولاد البطة 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
36 
السودا وشغالين عندهم بلقمتنا.. بس دا لا يمنع إن سيد 
العباد.. مين؟؟ 
- ربنا.... جرا إيه يا دعبس أفندي.. ايه الرغي دا كله؟ 
- رغي في عينك.. اديني بأتسلى عقبال ما نوصل الفرن.. 
بص يا ناموس.. الوسية اللي اسمها مصر متقسمه 
لمحافظات والمحافظات متقسمة مراكز وقطاعات 
ومديريات والمراكز قرى وأحياء ونجوع.. حلو 
الكلام.. قوم إيه.. كل مركز من دول يبقى فيه واحد 
مسئول يحاسب الحكومة لو غلطت.. واخد لي بالك.. 
زيّ عضو مجلس الشعب كده.. مفروض.. واخد لي 
بالك برضه.. مفروض إنه يحاسب الحكومة لو غلطت. 
- طيب مين اللي فرض المفروض ده يا دعبس أفندي؟ 
- قولت لي بقى مين.. دي يا عم ناموس حكاية طويلة.. 
زمان كان فيه راجل دماغه ضاربة اسمه كارل 
ماركس، الراجل ده فكر في تفنينه حلوه سماها 
الشيوعية. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
37 
- افتكاسة يعني. 
- اسم لله عليك، قوم إيه.. خد الافتكاسة دي كام واحد كانوا 
واقعين على دماغهم وهما صغيرين، واحد اسمه لينين، 
وواحد اسمه ستالين، وواحد اسمه تروتسكي، وعملوا 
منها نظام سموه النظام الاشتراكي. 
- أيوه يا عم دعبس ما أنا عارفهم.. مش دول اللي كانوا في 
روسيا. 
- ما شاء لله.. ما شاء لله.. إيه الثقافة اللي حطت عليك مرة 
واحدة دي؟ 
- علشان تعرف يا حمايا العزيز إن جوز بنتك مثقف.. 
وبالأمارة دول اللي اخترعوا البلاط البورسلين.. 
صح؟؟ 
- يا ربي هي العيلة ناقصة مجانين.. اسكت يا ناموس لله 
يهديك.. علشان وصلنا الفرن. 
- طيب وبقية الحكاية؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
38 
- أبقى أكملهالك بعدين يا سيدي.. إيه ده.. الفرن فايق ليه 
النهاردة؟؟ 
- أيوه فعلاً .. حوالي 18 ألف واحد بس.. هي الناس راحت 
فين يا دعبس أفندي؟؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
39 
(7)
أوصيك يا ولدي.. بالمجلس البلدي 
نجح دعبس أفندي في مهمته الانتحارية، ورجع من 
الفرن مجبور الخاطر.. حتى كلام ناموس معاه بعد ما 
خرجوا سوا كان فيه كتير من الحسد، لأن دعبس أفندي ما 
شاء لله راجع البيت ب... 
- رغيفين كاملين.. لكن بصراحة شكلك وحش أوي لمّا 
ترجع البيت بفردة جزمة واحدة، مع انك واقف بره 
وانا اللي مردوم في وسط الزحمة بأرمي لك العيش. 
- يعني يا سي ناموس شايف حاجة منه وصلتني.. نهايته، 
يلا غور شوف وراك إيه. 
- ماشى كلامك.. سلام يا حمايا العزيز. 
- غور جك ديب ياكلك على رأي عمك درديري. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
40 
ممممممم.. رغيفين.. طب أنا أعمل بيكم إيه دلوقتي؟.. 
أنشفكم وأطحنكم بدرة وأخلي كل عيل من العيال ياخد 
شمة؟.. وللًّا أحط فيكم سم وأكل أنا والعيال ونرتاح كلنا من 
البلد دي؟.. بس هاروح فين من ربنا؟.. طيب.. أنا ممكن 
أبوّشكم في ميه هاتنفشوا.. أبوشكم!! هو يا ربي بوش ورانا 
ورانا حتى في رغيف العيش.. 
لا.. مش نافعة الفكرة دي.. طيب أنا ممكن أعملكم 
حجاب.. برضه لا.. العيال كده مش هياكلوا .. طيب ممكن... 
- 􀍿 حسنة قليلة تمنع بلاوي كتيرة.. 􀍿. 
تعالى أنت جيت في وقتك . 
- خد يا عم.. رغفين عيش طازة اهم من اللي وصًّى 
عليهم داوود في التذكرة.. خلى بالك فيهم واحد محروق، 
والتاني تقريباً ولله أعلم متاكل مرة قبل كده لكن يلا مش 
خسارة فيك.. طالما قلت 􀍿.. يبقى حسبنا لله ونعم الوكيل. 
عليا النعمة شحات لكن ملك.. بكره يبقى نقيب الشحاتين 
واتحايل عليه علشان يقبلني في النقابة.. لكن فيه مشكلة 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
41 
صغيرة.. هو لمّا شعب مصر كله يبقوا شحاتين.. مين اللي 
هايشحتهم؟ 
- إيش بيك أبو شكروت.. تحتشي مع حالك؟؟ 
- أهلاً أبو نوّاف.. زي ما أنت شايف باحكي مع حالي.. 
بأكلم روحي.. والمصيبة إن روحي مش عاجبها 
الكلام.. الهم كتير يا أبو نواف.. أخوك دعبس بقى 
عامل زي اللي اترمى في وسط بحر ومش شايف لها 
بر. 
- يا راجل انت سابوح. 
- اسكت يا أبو نوّاف.. سابوح مين بس.. دا لو أبو هيف 
نفسه هايغرق.. قصره.. سلام عليكم. 
- وعليكم السلام.. منتظرك بالكافيه. 
- إن شاء لله.. 
مش عارف انت سبت العراق ودوناً عن بلاد الدنيا 
كلها جيت المخروبة دي تعمل ايه؟؟ أهو أخرتك بياع 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
42 
خضار.. وبكره تبقى شحات انت كمان.. لله يرحمه صدّام 
كان مخليكم ملوك.. ربنا يتولاكم برحمته ويتولاني معاكم.. 
إيه ده؟.. البيت مايل كده ليه؟؟ الظاهر إن دواهي عندها 
حق، البيت فعلا لازم يتنكس.. بس منين؟ كده يبقى مفيش 
فايدة، لازم أبيع حتة الأرض اللي في البلد مع إننا عايشين 
بحسها، لكن 􀍿 الأمر بدل البيت ما يقع على العيال. 
- انت شرفت.. ما لسه بدري. 
- اصطبحنا وصبح الملك 􀍿.. خير يا أم شكروت؟؟ 
- محصل الكهربا يا خويا عاوز 240 جنيه. 
- 240 إيه؟؟ ... ليه؟ هو احنا مشغلين مصنع نسيج في 
البيت؟.. فين ابنك الزفت الصغير بيجر؟ 
- اخوه شكروت خده يشتري له شراب بدل اللي اتهرى. 
لله يخرب بيت الخصخصة واللي شار بيها.. حتى شركة 
الكهربا خصخصوها.. بكره يخصخصوا الهوا كمان .. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
43 
- وبعدين دا محصل كهربا وللاّ بتاع لبن؟؟ جاي من صباحة 
ربنا يهبب إيه؟ 
- وأنا هاعرفلك منين؟.. أهو جاي أهو اسأله. 
- صباح الخير يا حاج. 
- خير.. يا ابني هو اللي عايش في البلد دي يشوف خير.. 
إزاي إيصال الكهربا يوصل 240 جنيه؟ 
- علشان فيه شهر تصفية متأخر.. وهو ده نظام الشركة 
الجديدة. 
- ههههههه.. هم يبكي وهم يضحك.. عارف يا ابني الشركة 
دي فكرتني بإيه؟ 
- بإيه؟ 
- بالمجلس البلدي. 
- وإيه المجلس البلدي ده يا حاج؟ 
- كان فيه زمان راجل الدنيا مرمطته زيّ حلاتنا كده اسمه 
بيرم التونسي.. الراجل ده كتب قصيدة قال فيها: 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
44 
قد أوقع القلب في الأشجانِ والكَمدِ 
هوى حبيبٍ يُسمى المجلس البلدي 
أمشي وأكتم أنفاسي مخافة أن 
يعدها عامل للمجلسِ البلدي 
ما شرَّد النوم عن جفني القريح سوى 
طيف الخيال، خيال المجلسِ البلدي 
إذا الرغيف أتى، فالنصف آكله 
والنصف أتركه للمجلس البلدي 
وإن جلست فجيبِي لست أتركه 
خوف اللصوصِ وخوف المجلسِ البلدي 
وما كسوت عيالي في الشتاء ولا 
في الصيف إلا كسوت المجلس البلدي 
كَأن أمي بلَّ للهُ تُربتها 
أوصت فقالت: أخوك المجلس البلدي 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
45 
أخشى الزواج إذا يوم الزفاف أتى 
أن ينبري لعروسي المجلس البلدي 
وربما وهب الرحمن لي ولد اً 
في بطنها يدعيه المجلس البلدي 
وإن أقمت صلاتي قلت مفتتح اً 
للهُ أكبر باسم المجلس البلدي 
أستغفر لله حتى في الصلاة غدت 
عبادتي نصفها للمجلس البلدي 
يا بائع الفجل بالمليم واحدة كم للعيال وكم للمجلسِ البلدي؟ 
- لله لله.. إيه الجمال ده يا دعبس أفندي.. 
- انت كنت فين يا سي شكروت؟ 
- كنت فين إيه، سيبك منى.. إيه الشِعر الجميل ده؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
46 
- أمال يا واد، أبوك كان دودة قراية زمان، وكنت باكتب 
شعر كمان.. ربنا يسهل وفي يوم على رواقة أخدك 
القهوة وأسمّعك علشان تعرف انكم جيل فاشل.. يلا 
بسرعة ابعت أخوك بيجر يجيب المفك والكماشة من 
عند حسن ابن عمك درديري. 
- ليه؟؟ 
- علشان نفك عداد الكهربا.. ونديه للمجلس البلدي.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
47 
(8) 
جواز على ورقة بفرة 
كان ناموس مستعجل على الجواز لأنه كان بيحب 
راجية جداً من بعيد لبعيد، ولأنه من جواه كان حاسس بالفرق 
الكبير اللي بينهم فما صدّق إن دعبس أفندي يوافق.. وفي 
أقرب وقت أخد أبوه الحاج شلبي وراح يخطب راجية، 
ولسوء الحظ كان الحاج شلبي ثورجي قديم. 
قعدوا كلهم يتفرجوا على برنامج إخباري على 
التليفزيون.. وفجأة فقد الحاج شلبي أعصابه وقال: 
- يا ولاد ال...، اقفل يا بني التليفزيون ده قبل ما أقوم أكسره. 
- هدّي نفسك يا حاج شلبي مش كده. 
- ما انت سامع بنفسك يا دعبس أفندي.. بيقولك اللي عملوا 
مشاكل هما البلطجية، خلاص الشعب كله عندهم بقوا 
بلطجية.. التليفزيون بتعنا ما بقاش فالح غير في 
الكدب، على طول يقولك الإرهابي المجنون، والسفاح 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
48 
المعتوه.. يعني هو كل اللي يقول الحق يندق، طيب انت 
عارف بقى إيه اللي حصل؟ لكن على إيه ما كله 
معروف، مش فاضل غير يقولوا: انتم ملكوش تمن 
وكفاية إننا سايبنكم عايشين.. بلد أبوهم أصلها واحنا 
ولاد كلب.. ناولني يا بني كوباية مية. 
- هات كوباية مية لعمك يا بيجر. 
- إيه يا ناموس.. أبوك ماله متعصب كده ليه؟ هو يا ابني 
جاي يتكلم في جوازة، وللاّ مرشح نفسه لمجلس 
الشعب؟ 
- معلش يا عم دعبس استحمله.. هو عصبي شوية من يوم 
الضرايب ما حجزت على الورشة. 
- ورشة إيه يا ابني.. دا دكان عجلاتي غلبان. 
- وهي الحكومة يا عم دعبس بتتشطر غير على الغلبان. 
- على رأيك.. المهم اخلص.. خلى أبوك يتكلم في المفيد. 
- أحم أحم.. إيه يا حاج شلبي.. عايزين نقول الكلمتين. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
49 
- أيوه صحيح.. صلي على النبي يا دعبس أفندي. 
- اللهم صلِ عليه. 
- احنا جايين نخطب بنتكم عفاف لابننا ناموس. 
- عفاف إيه يابا.. عفاف اتجوزت السنة اللي فاتت.. تقصد 
راجية. 
- يا ابني هو أنا عقلي دفتر.. ها قلت إيه يا دعبس أفندي؟ 
- ولله يا حاج شلبي الخيرة فيما اختاره لله.. لكن لازم ناخد 
رأي البنت الأول.. زي الشرع ما بيقول. 
- شرع إيه يا دعبس أفندي؟ ناموس مفهمني انكم متفقين.. ما 
تقولي حاجة يا أم ناموس.. 
- لا لا يا دعبس أفندي ملكش حق.. وهي راجية هتلاقي 
أحسن من ناموس ابننا فين؟.. اسم النبي حارسه 
وصاينه شباب وأدب ومعاه الدبلون، وهو يا اخويا في 
واحدة لاقية عريس اليومين دول.. حق بطلوا ده 
واسمعوا ده. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
50 
ولله باين عليكِ معاكِ حق.. البنات بقوا أكتر من الهم ع 
القلب.. بكره أبو البنت هو اللي هيدفع المهر.. ومهر إيه 
بقى.. هى البلد بقى فيها فلوس. 
- بتقول حاجة يا دعبس أفندي؟ 
- لا ابداً سلام تِك.. أنا بس باقول نسأل البنت حسب الشرع.. 
واللي فيه الخير يقدمه ربنا.. 
• • • 
- ها يا راجية قلتِ إيه؟.. الناس قاعدة بره مستنين كلمتكِ . 
- قلت إيه في إيه يا بابا؟.. عاوز تجوزني لناموس 
العجلاتي.. مش كفاية جوزت عفاف لسواق تاكسي. 
- وماله يا بنتي العجلاتي، أو سواق التاكسي.. الشغل مش 
عيب. 
- لا يا بابا في الزمن ده بقى عيب.. صحيح الشهادة مبقاش 
لها قيمة لكن بلدنا لسه بلد شهادات.. ناموس ابن حلال 
لكن بصراحة أنا ما أقدرش أتجوزه. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
51 
- ليه يا بنتي؟؟..... مالك ساكتة ليه؟ 
- يا بابا انت عودتنا على الصراحة.. خد اقرا الورقة دي. 
- يا نهار أبوكِ اسود.. انتِ متجوزه عرفي.. أدي أخرت 
تعليم البنات.. 
- أنا متفقة معاه إننا نتجوز شرعي بمجرد ما نتخرج.. إيه 
المشكلة؟.. دا جواز حلال. 
- حلال!!... الجواز اللي على ورقة بفره بتسميه حلال.. 
الظاهر اللي بتعمله الحكومة فينا هو كمان حلال.. ولله 
وطبّلت على دماغك من كل ناحية يا دعبس، وما بقتش 
عارف تلاقيها منين وللاّ منين؟ 
- بابا .. بابا ... الحقوني........ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
52 
(9) 
فقر دم 
فضل دعبس أفندي في الغيبوبة قد إيه؟ وفاق أمتى؟ 
برضه لله أعلم، لكن بعد فترة من وجوده بالمستشفى استرد 
صحته، وقعد في يوم يفكر بينه وبين نفسه... 
شكلها هي دي القشة اللي كسرت ضهر البعير يا 
دعبس.. هي دي ثمرة تربيتي يا ربي، أنا بس غلطت في إيه؟ 
قالوا حرية ادينا لهم الحرية وأدي أخرتها.. مرمي في عنبر 
في مستشفى عام عاملة زي اسطبل الخيل.. لا والدكاترة 
بيقولوا الغيبوبة كانت بسبب فقر الدم.. حتى الدم يا ربي 
وصل له الفقر.. يعني بعد كده مش هايبقى عندنا دم كمان.. 
- إزيك دلوقتي يا دعبس أفندي؟ 
- الحمد 􀍿.. إزاي صحتك انت يا عم فانوس؟ 
- نشكر الرب. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
53 
مسكين.. من يوم ما فوقت من الغيبوبة ما شفتش حد جه سأل 
عنه.. الظاهر انه مقطوع من شجرة. 
- مالك يا دعبس أفندي.. شايل هموم الدنيا فوق دماغك 
ليه؟.. يا راجل إرمي حمولك على اللي خلقك. 
- ونِعم با 􀍿.. لكن ولله الكيل طفح يا عم فانوس.. كل حاجة 
بقت تجيب الضغط.. شايف حتى المستشفى شكلها إيه؟ 
عاملة زي مقلب الزبالة ولا مؤخذة. 
- وليه لا مؤخذة.. هى دي الحقيقة، الدنيا ما بقاش فيها خير.. 
تعرف يا دعبس أفندي أول امبارح رحت أشتري فرخة 
مشوية.. لقيت فيها عضم. 
!!!!!!!!!! - 
- ما تستغربس.. طيب أقولك على الأغرب علشان تعرف 
الغش وصل لحد فين، عارف النهاردة اشتريت علبة 
سجاير لقتها 20 سيجارة.. تخيل؟.. فين زمان أيام 
لمًّا كان الجنيه بيتفك خمس اربع. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
54 
- ههههههه 
- أيوه كده يا راجل اضحك وارمي حمولك على لله، بس 
تعرف يا دعبس أفندي.. البلد دي اتغيرت، أنا من يوم 
ما جيت للدنيا وأنا قبطي، وعمري ما حسيت أن فيه 
فرق بيني وبين أي حد إلا اليومين دول.. طول عمرنا 
عايشين سوا جيران وأصحاب وحبايب.. إيه اللي 
اتغير؟ مين اللي كل يوم والتاني يعمل فورتينه.. 
وأخرتها الدكتور خالد.. شوفت بيعاملني إزاي؟ مع انه 
يا أخي تلاقيه دبلوم صنايع. 
- لا يا عم فانوس انت غلطان.. طيب ما عندك الدكتور 
مصطفى، راجل مسلم سني ولحيته واصلة لغاية 
صدره، ومع ذلك انت أكتر واحد فينا بيحبه ويهزر 
معاه. 
- لأن الدكتور مصطفى راجل فاهم.. احنا عدونا يا دعبس 
أفندي الجهل والطيبة اللي بتخلينا نصدق أي حاجة 
تتقال. على كل حال أنا هاسيك دلوقتي علشان ولادك 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
55 
وصلوا، وبعد ما يمشوا لازم أخد تاري منك .. 
والطاولة موجودة. 
ولادي.. ولله ما أنا عارف أنا أجرمت في حقهم لمًّا 
كنت السبب انهم يجوا للدنيا، وللّا أجرمت في حق نفسي؟ 
- مبروك يا بابا الدكتور كتب لك على خروج.. مالك 
ساكت؟!! 
- اسمع يا شكروت.. أنا عاوزك تسافر البلد لعمك درديري. 
- ليه خير؟؟ 
- هو عارف، أنا كلمته من فترة علشان يبيع حتة الأرض.. 
اختك راجية محتاجة جهاز علشان الفرح في أقرب 
وقت. 
- ناموس؟؟ 
- لا 
- مين؟؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
56 
- أنت بتسأل كتير ليه؟؟.. يلا علشان نلحق نرجع البيت، 
وبكره الصبح تسافر. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
57 
(10) 
مسروق على باب الجامع 
رجع دعبس أفندي البيت بالسلامة، كان تعافى بدنياً 
لكن إحساسه بالمرارة لأنه فشل في تربية بنته كان مؤلم 
بالنسبة له، إلا إنه ما كان عارف إن فيه مفاجأة سارة 
منتظراه. 
طبعاً بمجرد وصوله البيت اتجمعت شلة قهوة محروس 
بمن فيهم ناموس وأبوه الحاج شلبي، وأخدوا بعضهم هيلا 
بيلا وراحوا يزوروه، وبالتالي تحول بيته إلى مؤتمر شعبي 
كل واحد فيه برأي.. ما عدا دعبس أفندي نفسه اللي كان 
ساكت ومتابع للحوار وشارد في نفس الوقت، وما انتبه إلا 
لمَّا سأله مسروق صاحب شكروت سؤال غريب.. 
- وللّا أنت رأيك إيه يا دعبس أفندي؟ 
- هه.. رأيي في إيه؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
58 
- لا دا انت مش هنا خالص.. بأقولك إن سبب أزمة البنزين 
في مصر هو تصدير الغاز لإسرائيل. 
- يمكن.. 
- لا مش يمكن.. ده أكيد، يا ربي دا احنا لسه ما خلصناش 
من أزمة العيش، تطلع لنا أزمة البنزين؟ وبكره أزمة 
الكهربا، وبعدها المية والهوا علشان تستريح الحكومة 
اللي ما مفيش عندها نقطة من الأحمر.. ولله ما أنا 
عارف البلد دي رايحة على فين؟ 
- شوف يا مسروق يا ابني.. لو شفت عربية كارو ساحبها 
حمار وسايقها حمار.. هتسأل العربية دي رايحة على 
فين؟.. 
- طبعاً لا. 
- امال بتسأل ليه دلوقتي؟ 
- ولله معاك حق يا دعبس أفندي.. لا وبعد كل ده يحكموا 
ويتحكموا فينا بقانون الطوارئ والإرهاب.. مش 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
59 
مكفيهم انهم باعوا كل حاجة.. يا راجل دا حتى آثار 
البلد باعوها، وباعوا الشركات، بكره بدل مصر 
للطيران هتلاقيها ديفيد للطيران، وبدل سكك حديد 
مصر هتلاقيها سكك حديد بنيامين.. ومش بعيد تلاقي 
واحد يهودي داخل شقتك ويقولك: شالوم يا حبيبي.. أنا 
شريكك في الشقة. 
- يا جماعة أنا رأيي إن البلد محتاجة ثورة تصحيح زي اللي 
عملها السادات. 
- اتفضل يا عم دعبس.. خد عندك، شوف احنا بنقول إيه 
والحاج شلبي بيقول إيه.. تصحيح إيه بس، البلد دي 
عاوزه جمال عبد الناصر تاني.. هو اللي يبص للحال 
المايل ده يعدله. 
- جمال إيه يا أخويا.. جمال بتاعك ده هو اللي ودانا في 
داهية وضيّع الرجالة شوية في اليمن، وشوية في 
الجزاير، والباقي في النكسة. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
60 
- وهو يعني السادات اللي كان ملاك يا حاج شلبي.. ما هو 
حط إيده في إيد اللي قتلوا أولاده زي ما كان بيقول.. 
وأخرته كان سوده مخططه بكحلي زي عمله.. وللاّ 
أنت إيه رأيك يا ناموس؟ ما تقول حاجة لأبوك اللي 
غرقان في مية البطيخ. 
- يا أستاذ مسروق.. هو لا جمال، ولا السادات.. البلد فيها 
اللي مكفيها، وربنا يديم علينا الرئيس الحالي ويمد في 
عمره كمان وكمان.. ويقصف أعمارنا احنا يا شيخ 
علشان جنابك تستريح.. وأبويا يستريح.. ويلا بينا بقى 
علشان دعبس أفندي هو كمان لسه خارج من 
المستشفى وعاوز يستريح. 
- أي ولله معاك حق.. إحنا نسينا نفسنا خالص، ألف حمد لله 
على السلامة يا عم دعبس. 
- لله يسلمك يا مسروق يا ابني.. لكن قبل ما تمشي أنا لي 
عندك طلب. 
- أامرني يا عم دعبس. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
61 
- سيبك يا ابني من السياسة اللي بقت عاملة زي الفيديو 
كليب الهابط والتفت لدروسك.. أنت وشكروت خلاص 
على وش تخرج، وبعدين قبل ما تفكر في السياسة.. 
اعرف الأول مين اللي سرقك.. يا مسروق. 
- يا عم دعبس يعني هانتخرج نعدل المايل يعني.. أدينا 
بنزوّد العدد في الفول.. وكل فولة ولها كيال.. والكيال 
محتاج شيال.. والشيال مشغول البال.. حتى البال شارد 
في اللقمة.. واللقمة وقعت في البير.. وأكلها راجل 
خنزير.. ويجعله عامر. 
وخرج زوار دعبس أفندي.. وفضل لوحده فارد جسمه 
على السرير ومبحلق في السقف وحالة الشرود مسيطرة 
عليه، لغاية لمّا دخلت عليه الكتكوتة الأمورة سبب المصيبة 
كلها.. راجية.. وقالت: 
- بابا.. أنا آسفة.. مش عارفة أنا عملت كده إزاي. 
- الظاهر يا بنتي إن زمانكم هو اللي كده وأنا اللي حابس 
نفسي في تابوت من القيم والمبادئ والأخلاق اللي عفا 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
62 
عليها الزمن.. الظاهر إن الجواز العرفي والمسيار 
والطيار والمحتار هو قانون الزمن ده. 
- لكن أنا ما اتجوزتش عرفي.. أنا كدبت، مستحيل يا بابا 
تكون التربية اللي ربتنا عليها غلط.. أنا بس ندمانة إني 
اضطريت أكدب وأقول إني متجوزه عرفي، حتى 
الورقة اللي شفتها أنا اللي كتبتها لأنه كان صعب عليا 
أتجوز ناموس العجلاتي وأقضي حياتي زيّ عفاف.. 
أنا آسفة يا بابا. 
- بابا.. لله يخرب بيت أبوكِ .. 
وابتسم دعبس أفندي.. أخيراً ابتسم لأنها كانت مفاجأة 
سارة جداً له.. وقبل ما ياخدها في حضنه.. اهتز البيت كله 
بسبب صوت فرقعة شديد.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
63 
(11)
الشعب يريد.. أكل البتنجان 
بين يوم وليلة انقلبت الدنيا كأنه يوم القيامة، قامت 
الثورة ضد نظام مبارك وعصابة الحرامية، إزاي؟ مفيش حد 
يعرف، هو ربنا أراد كده.. وطبعاً دعبس أفندي مستحيل 
يفوته هذا الحدث التاريخي، ووراء كتلة أسمنتية هرب من 
الطوب اللي كان نازل على الدماغ كأنه مطر، وماسك في 
ديله ناموس اللي كان بيقول بانفعال: 
- مين دول يا عم دعبس؟ 
- دول يا سيدي دراويش مبارك، المنتفعين منه، اللي مش 
عاجبهم إن الناس تخرج تطالب بحقوقهم.. شوفت 
التليفزيون المصري بيقول عننا إيه؟ بلطجية، وعناصر 
إيثارية. 
- ويعني إيه إيثارية دي يا عم دعبس؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
64 
- يعني بتوع مشاكل.. يعني احنا عاوزين البلد تولع علشان 
قابضين فلوس من أمريكا. 
- وأنت أخدت فلوس من ورايا يا حمايا من غير ما تقولي؟ 
- يا أخي اتنيل على عينك.. بقى أمريكا هاتدينا فلوس علشان 
نشيل الراجل بتاعهم.. قوم بينا من هنا بسرعة بدل 
الدبابات الواقفة دي ما تيجي تدوسنا. 
- هو الجيش ممكن يموتنا؟؟ 
- طبع اً.. كله حسب المصلحة يا سي ناموس، شايف الراجل 
أبو لحية طويلة اللي هناك ده.. 
- أه.. مش ده الشيخ زغلول جارنا اللي كان في السجن؟ 
- هو بعينه.. سجنوه خمس سنين علشان قال في خطبة 
الجمعة.. الساكت عن الحق شيطان أخرس.. والراجل 
التاني اللي هناك ده وسايح في دمه.. من الإخوان اللي 
رفضوا المشاركة في الثورة في بدايتها، ولمّا 
لقوها بجد نزلوا.. قوم بينا.. قوم بدل ما نحصله. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
65 
وفضلوا يجروا مع الناس كأنه يوم الحشر.. ناس تقع، 
وناس بتموت، والكل بيهتف.. الشعب يريد إسقاط النظام.. 
لكن كان شاغل بال دعبس أفندي فكرة واحدة.. 
وبعدين؟.. لو نجحت الثورة مين هايجي مكان مبارك؟ 
مين اللي هايورث تركة الفساد؟.. البرادعي؟ بقى الراجل 
اللي عايش طول عمره في المكاتب المكيفة ممكن يشعر 
بالسواد الناقع اللي فيه المواطن المصري، المواطن اللي 
عايش في قلب المجاري، وبياكل من الزبالة؟ 
الإخوان المسلمين؟.. طول عمرهم نفعيين وما تهمهم 
إلا مصلحتهم ومصلحة الجماعة بتاعتهم. 
أحزاب المعارضة؟ من يوم ربنا ما خلقهم وهما 
كارتون، واجهة كدابة، وأغلبهم عملاء لأمن الدولة. 
السلفيين؟ دول السياسة عندهم هي إنك تسايس أمورك 
علشان المركب تمشي، السياسة عندهم طبل وزمامير.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
66 
يعني يا تجار الدين، يا تجار الوطن.. طيب وأخرتها؟ 
احنا عملنا زي اللي شعلل حريقة ومش عارف هاتحرق إيه؟ 
وفوق الرماد هايبني إيه؟ 
يا ترى الأيام الجاية مخبية إيه؟ يمكن... 
- يمكن تخريب.. نعمل لجنة. 
- لجنة إيه يا سي ناموس؟ 
- ما أعرفش.. شكري سرحان كان بيقول كده في الفيلم. 
- فيلم إيه وزفت إيه؟.. احنا في إيه وللاّ في إيه؟ 
- يمكن فيه ناس بتخرب أو... آاااااه .. الحقني يا عم دعبس.. 
هموت.. هموت. 
- جاتك البلا.. دا خربوش في كتفك من طوبة صغيرة. 
- إلحقني يا عم دعبس هموت.. هموت وأنا مش فاهم حاجة. 
بص دعبس أفندي يمين وشمال وقال لنفسه: 
مش لوحدك. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
67 
(12)
حزب لله.. ونعم الوكيل 
وفاتت أيام. وشهور، واتغير التاريخ.. حتى المبادئ 
والأفكار اتغيرت، النفوس كمان اتغيرت، الوشوش اتغيرت، 
وبرغم نسيم الحرية اللي أصبح المصريين كلهم بيتنفسوه، إلا 
إن شخص واحد كان شايف المشهد وكأنه مسرحية هزلية، 
شخص واحد الظاهر إن رياح التغيير وصلت لغاية عنده 
وغيرت مسارها، شخص واحد لسه حاسس بإن كل شيء 
حواليه ما اتغيرش . 
الشخص ده هو دعبس أفندي اللي كان قاعد في 
العصاري سرحان وعنيه متعلقة على يافطة مرشح لمجلس 
الشعب.. سرحان لدرجة إنه كان أشبه بجزء من الكرسي 
الخشب القديم في قهوة محروس واللي قعد عليه وريحة 
الشياط خارجة من جواه، وكالعادة شايل هموم الدنيا فوق 
دماغه، وبيفكر بينه وبين نفسه.. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
68 
بقت ميغة يا دعبس، نهيبة وكل واحد عاوز يلحق منها 
حتة، بيت واتخرب والشاطر اللي ياخد منه قالب.. الناس 
اللي كانت فوق المنابر لمدة تلاتين سنة وما فيهم حد قدر 
يقول كلمة حق، جايين النهاردة يضحكوا على الناس بكلمتين 
خايبين واسطوانة مشروخة، فاكرنها قصعة فتة، والإخوان 
اللي من سنة 28 والناس متعلقة في رقبتهم وبيحلموا إنهم 
يعملوا تغيير حقيقي.. انتظروا لم ّا يشوفوا الكفة هاتميل 
ناحية الشعب وللّا ناحية مبارك، ولمّا لقوا إن الحكاية جد، 
وإن الشباب اللي رفعوا أرواحهم على كفوفهم مش ناويين 
يرجعوا إلا ببلد حرة، قالوا يلا بينا نلحق يكون لنا دور في 
الياغمة، وبعدها نضحك على الناس ونقولهم إننا احنا اللي 
عملنا الثورة.. وهو يعني حد فاهم حاجة، حطوا الحصان قدام 
العربية وقالوا مجلس شعب أولاً، طب يا ناس افهموا.. إزاي 
نبني بيت من غير أساس؟ يا بشر، يا بقر.. الدستور لازم 
يكون أولاً، ولا حياة لمن تنادي. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
69 
لمّا عمر سليمان قال إن شعب مصر غير مؤهل 
لاستقبال الديمقراطية هاجت الناس عليه وماجت، مع إنه كان 
صادق.. ديمقراطية إيه بلا وكسة وخيبة بالويبة. 
وشباب الثورة كمان، قال عاوزين حاكم يكون شباب 
وحيوية مش رجله والقبر، عاوزين شاب زيّ اوباما أو 
كاميرون، طب دي بلاد بقالها قرون بتمارس الديمقراطية، 
واحنا يا دوب زيّ العيل اللي لقى نفسه فجأة بره سريره، 
عاوز يجري ويجري وين.. طب إزاي؟ هو أول ما يشطح 
ينطح، دا حتى المثل بيقول أول الرقص... 
- حنجلة، .. بتكلم نفسك يا دعبس أفندي؟ 
- أهلا يا حاج شلبي، فينك يا راجل.. محدش شافك في 
الانتخابات. 
- انتخابات!!.. انت بتسمي المسخرة دي انتخابات؟ الظاهر 
إنه بسبب المنافقين والمنتفعين الجدد هايجي يوم نقول 
فين أيامك يا مبارك.. أدي المجلس العسكري اللي كنا 
بنقول عليه مننا وحامينا وواقف مع الثورة، أهو بقى 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
70 
صورة بالكربون من الشرطة، يعني من كرباج لكرباج 
يا قلبي لا تحزن. 
- لكن فيه فرق يا حاج شلبي، أيام مبارك ودولته البوليسية 
كانت الناس خايفة تنطق، النهاردة جدار الخوف اتهد، 
ومنتهى الغباء إن المجلس العسكري يفتكر الشعب 
هايسكت على القتل والتعذيب وحتى تعرية بناتنا في 
الشوارع وكأنه بيقول لنا انتم شعب نسوان مفيش فيه 
راجل. 
- ومنتهى الغباء من الشعب انه يفتكر المجلس هايمشي 
ويسبهالهم بالساهل، يا دعبس أفندي دي كلها عصابة 
واحدة، اتربت في مغارة واحدة، يعني باختصار أحمد 
زيّ الحاج أحمد، وكل ما تقطع راس هتلاقي راس 
تانية، والعدد في اللمون. 
- ياريتك افتكرت لنا مليون جنيه، أهو لموني بيه جاي علينا 
وشكله هاينفجر من الغيظ، قوم بينا ناخد ساتر. 
- يا ساتر يا رب، دي حاجة بقت تقهر. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
71 
- مالك يا لموني بيه، روّق يا راجل، وسنة جديدة سعيدة إن 
شاء لله، أطلب لك واحد لمون؟ 
- انت بتتريق يا حاج شلبي؟ 
- لا ولله، بس يا أخي الواحد كل ما يشوف حد منكم سواء 
كان عضو مجلس محلي زي حلاتك وللّا عضو في 
الحزب الوطني يتنهد بينه وبين نفسه ويقول: إااااااايه.. 
ولا دايم إلا وجه لله. 
- عجبك كلام الحاج شلبي يا دعبس أفندي، طب انت راجل 
عاقل وأنا راضي ضميرك، عاجبك اللي بيحصل في 
البلد، كل يوم مظاهرات واعتصامات وناس عاوزة 
تولّعها وتخربها أكتر ما خربت، بذمتك يا راجل شوية 
عيال كل يوم والتاني يعملوا فورتينة في البلد ومش 
عاوزينها تستقر، قالوا عاوزين نخلعوا الراجل اللي كنا 
عايشين في خيره تلاتين سنة وأديهم خلعوه، عاوزين 
إيه تاني؟ عاوزين يخلعوا المجلس العسكري؟ ولو 
خلعوه وجالهم نبي برضه - عشان بيقبضوا من أمريكا 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
72 
- لازم يخلوها فوضى، أسكت يا راجل دا الواحد 
هايطق من جنابه، وأخرتها الدنيا تقوم على واحدة ربنا 
العالم بيها قال رايحة مظاهرة في عز الشتا وهي لابسة 
عباية على اللحم وكأنها بتتلكك علشان أول ما حد 
يشدها تتعرى ويطلع لنا العيال السيس يولّعوها. 
- تصدق با 􀍿 يا لموني بيه؟ 
- ونعم با 􀍿 يا عم دعبس. 
- فيه صنف من الناس الكلام معاه حرام، تصدق إنك من 
الصنف ده. 
- وأنا اللي بقول عليك راجل عاقل.. 
- هو انتم خليتوا فينا عقل، يا أخي اختشي على دم أهلك.. 
طبعا مش عاجبك الحال ما هو الميزان لمّا اتعدل 
جابكم تحت وقفل حنفية النهيبة اللي كنتم بتنهبوا منها 
ولا كان فيه حد بيقولكم سلامات، وطبعا نفسك المجلس 
السمكري بتاعك يخلّد على الكرسي لأنك عارف زيّ 
ما هما عارفين إن اللحظة اللي هيسيبوا فيها الحكم هي 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
73 
نفسها اللحظة اللي هتكون فيها رجليهم ورجلين اللي 
زيك في القفص مع شيخ المنصر الكبير.. طبعا مش 
عاجبك حال البلد ولا عجباك طوابير الانتخابات ما 
انتم كنت مريّحين الناس، بتنتخبوا بالنيابة عنهم وهما 
في بيوتهم جتكم القرف. 
- استنى بس يا دعبس أفندي رايح فين؟ 
- رايح في داهية يا حاج شلبي.. رايح أشوف حل في 
ماسورة المية اللي من يوم ما انفجرت من كام سنة 
وهي خلت الشارع زيّ مستنقعات أثيوبيا، وعلّمت 
الناس الأكروبات لمّا تنط من حجر لحجر وكأنهم 
شغالين في سيرك الحلو.. رايح أشوف حل في البلد 
دي.. وللاّ أقولك أنا هاعمل حزب سياسي. 
- وهتسميه إيه بقى إن شاء لله؟ 
- هأسميه حزب لله.. ونعم الوكيل. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
74 
(13) 
قول عدس 
اشترى دعبس أفندي بآخر فلوس كانت في جيبه فاس، 
ونزل حفر في الشارع زي المجنون علشان يصلّح ماسورة 
المية اللي انفجرت من كام سنة، كل الناس كانت واقفة حوليه 
وهو مغروس في الحفرة وكأنهم بيتفرجوا على حاوي أو 
قرداتي، بيتصعبوا ويمصمصوا الشفايف على الراجل اللي 
اتجنن وبيحاول يعمل حاجة صح. 
أما زوجته الحبيبة دواهي كانت واقفة في الشباك 
وفاضل شوية وترقع بالصوت الحياني.. إرجع يا راجل.. 
مفيش فايدة، إعقل يا دعبس أفندي.. ولا كأنه سامع حد لغاية 
الشارع ما بقى زي السيرك والناس كلها بتحاول ترجعه عن 
اللي في راسه، وبعد محاورات ومداولات رمى الفاس وطلع 
من الحفرة وقعد على حجر وهو غرقان مية وطين، مش 
سامع حد، ولا شايف حد، غير ناموس اللي كان متأثر جداً 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
75 
لحال دعبس أفندي لدرجة إنه قعد على الأرض قدامه في 
الميه وقال: 
- مش كده يا عم دعبس. 
- أمال ازاي يا ناموس يا ابني، البلد دي حالها مش عاوز 
يتعدل وكأن نبي دعا عليها مع إن ربنا كرمها في 
القرآن.. والناس زي ما أنت شايف عايشة في مية 
البطيخ، كل واحد بيقول وأنا مالي، لو فيه حجر في 
سكته يخطي من فوقه ويقول اللي بعدي يبقى يشيله، 
واللي عارف ربنا أوي يقول حاااااااأشيله، 
حاااااااأصلح، حاااااااأشتغل، لغاية ما بقينا شعب حااااا. 
- بس الناس دي هي اللي عملت الثورة يا عم دعبس. 
- ثورة إيه يا أهبل.. كل سنة وأنت طيب، ما راحت الثورة 
خلاص.. عارف يا ناموس يا أبني.. الثورة دي اللي 
عملها ربنا مش علشان احنا كويسين، لكن علشان 
جبروت نظام مبارك كان وصل مداه، الجبروت ده 
اللي كنا فاكرينه وقع.. طلع أقوى مما كنا نتخيل.. وأهو 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
76 
على يدك لبسنا في الحيط، وقالوا لنا مش عاوزين 
تختاروا؟.. اختاروا.. تموتوا بالحرق وللاّ تموتوا 
بالشنق، ولمّا اخترنا كانت النتيجة استلم البلد تجار 
دنيا ودين وفاشلين كمان في التجارة، والإعلام بتاعنا 
ما يتوصاش.. بيعمل من الحبة قبة. 
- يعني إيه يا عم دعبس؟ مش هايبيعوا الهرم وقناة السويس؟ 
- أنت يا ابني معتوه.. الهرم وقناة السويس اتباعوا من زمان 
بس هي لعبة كبيرة أوي.. فخ.. مطب.. والرجالة اللي 
فاكرين نفسهم منظمين وسياسيين شاطرين وقعوا فيه 
زي الجرادل، ياما قلنا لهم أوعوا تستعجلوا على 
السلطة واكسبوا الشارع الأول.. لكنهم ركبوا دماغهم 
اللي زيّ فردة الجزمة، والنتيجة زيّ ما أنت شايف.. 
الناس كرهتهم، كرهت سطحيتهم وغبائهم ومش بعيد 
يقوموا بثورة تاني ما هي بقت سهلة.. لكن تعرف يا 
ناموس لو الناس قامت عليهم بثورة هاتبقى كارثة.. 
علشان هانرجع بسببها لنقطة الصفر تاني، ونظام 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
77 
المخفي مبارك هيكون قدر يوقعنا كلنا في الفخ بسبب 
الإخوان. 
- تقصد الخرفان. 
- الخرفان هو إحنا.. إحنا اللي بينضحك علينا بكلمتين على 
شاشة تليفزيون. 
- والحل يا عم دعبس؟ 
- الحل من عند ربنا وحده، فاكر زمان لمّا حكيت لك 
حكاية الاشتراكية ولينين وستالين وتروتسكي؟ 
- آه فاكر.. يعني الحل في الاشتراكية دي؟ 
- ولا في الرأسمالية.. الإسلام هو الحل. 
- ما تلخبطنيش يا عم دعبس.. يعني الحل عند الإخوان 
المسلمين؟ طيب ما هما دلوقتي في إديهم الحل والربط. 
- حسن البنا نفسه لله يرحمه قال عنهم.. لا إخوان ولا 
مسلمين، عارف ليه؟ 
- ليه؟ 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
78 
- علشان شطحوا بعيد عن أفكاره، وخرج منهم القطبيين 
ودعاة الحرب والنار والقتل والدم، أصبح العالم كله 
شايفهم تنظيم من مصر، لكنهم شايفين مصر جزء من 
تنظيمهم، وسهل عليهم أوي يورطوا مصر في حرب 
لخدمة التنظيم العالمي، سهل عليهم يتحالفوا مع 
الشيطان ذاته لخدمة أغراضهم وأهدافهم، سهل عليهم 
يحطوا واحد ساذج غلبان في وش المدفع أقصي 
إمكانياته إنه ممكن يكون عضو مجلس محلي مش 
رئيس دولة كبيرة زيّ مصر.. مصر يا ناموس يا ابني 
دولة عظيمة ولازم لها رئيس عظيم زيها، إوعي تبص 
عليها من فوق وتفتكر إنها شوية الرقاصين اللي 
فاكرين نفسهم مطربين وممثلين وفنانين، أو تفتكر إنها 
شوية المطبلاتية اللي فاكرين نفسهم إعلاميين، مصر 
كنز والعالم كله عارف قيمتها إلا إحنا، مصر اتعلم 
منها العالم يعني إيه حضارة ورقي وتمدن، وإذا كانت 
الأيام جارت علينا واتغيرت شخصية مصر فلازم 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
79 
تعرف إنه تغيير مؤقت، وإن شخصية مصر الحقيقية 
زي الجوهرة اللي وقعت في بركة وحل وطين. 
- تصدق با 􀍿 يا عم دعبس. 
- با 􀍿 ورسوله. 
- أنا مش فاهم أي حاجة.. 
- اللي زيك يا ناموس يا ابني هما كنز الحكومات على مر 
التاريخ في مصر لأنكم كتير.. انتم ضهر وسند أي 
حكومة مستبدة تملك جهاز تليفزيون تقول فيه.. يمين .. 
شمال.. شي.. حاااااا.. هيسسسسس.. وبسّك عليه. 
- يعني ايه؟ 
- يعني قريب أوي هتقوم ثورة.. ثورة اسمها اللي ما 
يعرفش.. يقول عدس. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
80 
(14) 
وكأنك يا أبو زيد ما غزيت 
في زمان ما، ومكان ما على أرض مصر المحروسة، 
وعلى باب (مقهى محروس)، وقف دعبس أفندي.. وقف 
كتير، أو قليل.. برضه لله أعلم، لكنه بدأ يفكر بينه وبين 
نفسه.. 
كل شيء زيّ ما هو، مفيش كرسي اتنقل من مكانه، 
لكن العيون مكسورة، والضحكة مش عاوزه تخرج من 
شفايف الناس.. 
قالوا ثورة... تاني؟ 
آه.. ثورة، ثورة ضد أخونة الدولة.. 
ثورة شعب وإعلام وجيش وشرطة وقضاء.. وقدر، 
ضد فرد حاكم وجماعة أذكى من فيهم هو أبو لمعة اللي 
يكدب الكدبة ويكون أول من يصدقها ويؤمن بيها ويدقها في 
دماغه بخمسين جزمة قديمة، ولازم الخواجة بيجو يصدّق 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
81 
وإلا يكون ضد الدين، وخاين وعميل.. والناس النهاردة تهتف 
يسقط يسقط حكم العسكر، وبكره.. يسقط يسقط حكم المرشد، 
وبعد بكره.. حكم العسكر كحك بسكر، ومش مهم يموت اللي 
يموت، المهم احنا نعيش حتى لو هنعيش أموات.. اللي بيدور 
على كرسي فاضي في القهوة علشان ماتش الأهلي 
والزمالك، واللي بتفكر هاتتجوز أمتي، واللي زعلان علشان 
الحشيش بقى غالي.. والدنيا ماشية.. ولو راح مبارك يجي 
ألف مبارك.. مرجيحة رايحة جاية، والشباب اللي عمل ثورة 
يناير كأنهم نزلوا من كوكب المريخ عملوا الثورة وطلعوا 
تاني، أما الموجودين دلوقت فهما شباب التت.. 
- وهاتي بوسة يا بت.. 
- أخص عليك راجل ناقص. 
- جرا إيه يا ست هو فيه حد جه ناحيتك؟ 
- يا راجل يا عايب.. قاعد على القهوة تعاكس الرايحة 
والجاية؟ قال هاتي بوسة يا بت قال.. باستك عقربة يا 
بعيد. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
82 
- فيه إيه يا دعبس أفندي؟ 
- ولله ما أنا عارف يا حاج شلبي، الست معدية من قدامي 
افتكرت إني بعاكسها!.. يعني واحد في سني ده قاعد 
على القهوة وعامل فيها الواد النحنوح المسهوك 
وبيعاكس الستات.. شوفت مصيبة أكبر من كده. 
- ههههه لله يجازي شيطانك يا راجل، شوفت الكهربا 
قطعت امبارح قد أيه؟ أربع ساعات، وفي التليفزيون 
بيقولوا لازم نستحمل.. أمال أيام الإخوان كانوا بيعلقوا 
له المنشنقة ليه؟ ايه اللي اتغير كده؟ 
- مفيش حاجة اتغيرت يا حاج شلبي.. احنا لفينا لفينا وفي 
الأخر رجع أبوك عند اخوك، عملنا ثورة ضد مبارك، 
وحكمنا المجلس العسكري اللي هو أصلاً بتاع مبارك، 
مشي المجلس العسكري وحطنا قدام القطر، وقال يا 
تختاروا الفلول يا تختاروا الإخوان، وعصرنا اللمون.. 
وركب على أكتافنا الإخوان اللي كانوا عاوزين يخلوها 
وسية أبوهم، ولمّا وقع الإخوان رجع المجلس 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
83 
العسكر اللي هو أصلاً بتاع مبارك.. يعني ودنك منين 
يا جحا، وخرج مبارك وعصابة الحرامية من السجون، 
ودخل الإخوان، وضاع دم الشهيد اللي مش عارف يوم 
القيامة هنبص في وشه إزاي لو سألنا ليه ضيعتوا 
حقي؟ أو فين القصاص؟ هانقول إيه؟.. لا تعقيب على 
أحكام القضاء؟ 
- حقه عند ربنا يا دعبس يا أخويا. 
- وربنا اسمه العدل.. لكن صعبان عليا تضيع ثورة يناير، 
صعبان عليا تفضل قهوة محروس عايشة في يوم 
منحوس طوله 7000 سنة، صعبان عليا يجي يوم 
وأحفادنا يدرسوا في مادة التاريخ أنه في يوم 25 يناير 
سنة 2011 قام الشعب المصري بهوجة يناير، وأهم 
نتائجها التصديق على المثل الشعبي.. 
كأنك يا أبو زيد ما غزيت. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
84 
خاتمة 
بصدق وصراحة؛ لا أدري على وجه الدقة إلى أي 
صنف من صنوف الأدب - إن جاز التعبير - تنتمي هذه 
الحلقات، فلا هي رواية، ولا قصص قصيرة، ولا سيناريو. 
لعلها تكون حالة عاطفية خرجت على هذا الشكل 
الغريب، حالة أردت من خلالها رسم صورة كاريكاتورية 
مكثفة جداً لبضع سنوات من تاريخ مصر هي الأطول 
والأصعب، سنوات شهدت تحولات عنيفة، وانزلاقات 
خطيرة، وخمس حكام. 
ولعل الأحداث التي شهدتها تلك السنوات القليلة قد تُفرد 
لها مجلدات، وينقطع لها المؤلفون من كل صنف، ولذلك 
ولفرط بساطة هذا العمل، لا أملك إلا أن أُطلق عليه لفظ 
(حالة)، ربما هي حالة شعورية خرجت إلى الورق على هذا 
الشكل الغريب لتطرح مقتطفات من تلك السنوات الأغرب. 
وحتى لا يتهمني أحداً بالسخرية الجائرة أعترف بأني 
لست مع أحد ضد أحد، ولست ضد أحد لصالح أحد، فأنا في 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
85 
صف المواطن المصري فقط لأني واحد من هذا الصف، لم 
أنتفع من نظام مبارك، لم ينصفني حكم الإخوان، ولم ينقذني 
نظام الرئيس السيسي ولذلك، وفي رأيي أنهم جميعاً غير 
صالحين، وهذا اعتراف صريح مرة أخرى حتى لا يتهمني 
أحد بأني أوجه سهام النقد إلى كل شيء دون تمييز بين صالح 
وطالح، فعلي حد تعبير أولاد البلد.. مفيش حد صالح، كله 
بتاع مصالح. 
وأعتذر عن كوني لم أستطع الحفاظ على روح هذا 
العمل الفكاهية حتى النهاية، فمجريات الأحداث كانت 
تجرفني دائماً نحو تعاطي اللون الأسود، فلم أتمكن من 
الضحك معه وملاعبته بالكلمات، ولم أقوى على مجاراة 
روح الدعابة رغم قول المتنبي .. 
وكم ذا بمصرِ من مضحكات.. ولكنه ضحك كالبكاء. 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
86 
مرخص بموجب رخصة المشاع الإبداعي 
نَسب المُصنَّف - غير تجاري - الترخيص بالمثل 4.0 
دولي 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
87 
صدر في هذه السلسلة 
1 - جمال الجزيري: مقهى الأدباء: رواية قصصية. ط 1، يونيو 2015 
http://www.mediafire.com/?zswdkv9aslw5h6j 
2 - جمال الجزيري: خارطة العودة: رواية تفاعلية غنائية. ط 1، يونيو 2015 . 
http://www.mediafire.com/?ic8ob4o2ppto187
3 - أحمد سيد طه: حكايات ألف نيلة ونيلة: رواية. ط 1، يونيو 2015 . 
http://www.mediafire.com/?0we9ua9c2wx6ax2
4 - محمد السيد الغتوري: أنشودة الشيطان: رواية. ط 1، يونيو 2015 . 
http://www.mediafire.com/?3whm8nzqk4c23k2
5 - أميمة أحمد العزيز: القلادة: رواية. دار حمارتك العرجا للنشر الإلكتروني: ط 1، 
أغسطس 2015 . 
http://www.mediafire.com/?ia0gxee0lk6dpet 
6 - محمد السيد الغتوري: أسطورة العصامية: رواية. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?lzm8mdiooipge5i 
7 - أشرف توفيق: نجمة يناير: رواية. دار حمارتك العرجا للنشر الإلكتروني: ط 1، 
أغسطس 2015 . 
http://www.mediafire.com/?gi8rgsy02399cz4
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
88 
8 - إيهاب بديوي: مئة عام من الحزن: رواية. دار حمارتك العرجا للنشر الإلكتروني: 
ط 1، أغسطس 2015 . 
http://www.mediafire.com/?9cz3e438oda78o7
9 - جمال الجزيري: طقوس العبور: رواية قصيرة. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?o0ds9okuzdffpk1 
-10 جمال الجزيري: نار هادئة: رواية قصيرة. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?kjb25vibqkqp60k 
-11 جمال الجزيري: هروب دائري: رواية قصيرة. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?knvo5fh95l2qpz9 
-12 جمال الجزيري: فيلم طويل: رواية قصيرة. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?8ag10ozn00jyn7m 
-13 جمال الجزيري: مشروع تخرج: رواية قصيرة. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?592droqa4m6gvc9 
-14 جمال الجزيري: وقود الحركة أو الموعد الآخر: رواية قصيرة. دار حمارتك 
العرجا للنشر الإلكتروني: ط 1، أغسطس 2015 . 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
89 
http://www.mediafire.com/?p5is4zzo1kbis11 
-15 محمد السيد الغتوري: مش عيب! رواية. دار حمارتك العرجا للنشر الإلكتروني: 
ط 1، أغسطس 2015 . 
http://www.mediafire.com/?cdtmoqp3nkhws5v 
-16 إيهاب البديوي: أوناس… خيال الظل: رواية. دار حمارتك العرجا للنشر 
الإلكتروني: ط 1، أغسطس 2015 . 
http://www.mediafire.com/?yrwcxreqcx0a9c5 
-17 سمير أحمد الشريف: همس الشبابيك: رواية. ط 1، نوفمبر 2015 . 
http://www.mediafire.com/?kg99nn1d3e48x7a 
-18 هاني النجار: قهوة محروس في اليوم المنحوس: رواية. ط 1، نوفمبر 2015 . 
هاني النجار: قهوة محروس في اليوم المنحوس: رواية. دار كتابات جديدة للنشر الإلكتروني: ط 1، نوفمبر 2015 
90 
فهرس 
العنوان ص 
هذا الكتاب 3 
إهداء 5 
1 - رائحة شياط في قهوة النشاط 6 
2 - أنا ودواهي وساعات الصفا 12 
3 - تحت الضرس فص 16 
4 - في بيتنا ناموس 21 
5 - لمونة في بلد قرفانة 26 
6 - أولاد البطة السودا 32 
7 - أوصيك يا ولدي، بالمجلس البلدي 39 
8 - جواز على ورقة بفرة 47 
9 - فقر دم 52 
-10 مسروق على باب الجامع 57 
-11 الشعب يريد أكل البتنجان 63 
-12 حزب لله، ونعم الوكيل 67 
-13 قول عدس 74 
-14 وكأنك يا أبو زيد ما غزيت 80 
خاتمة 84 
صدر في هذه السلسلة 87
