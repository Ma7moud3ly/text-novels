مـاض ـي أح ـزانـي للكاتبه L7'9t '3ram



أنا مدري وش إحساسك

ومدري وش تظنيني

أنا الصادق في عينك كنت

و صرت الكاذب الخوّان

أنا أخطيت.. ما انكر ولافيه عذر يكفيني

سِـوا اني احبك حيل واني دايما ً انسان

انا ادري بمدى جرحك

وادري الحظ جافيني

يطول الوقت ما أخطي

وإذا أخطيت كل شي ٍ بان

انا شفت الزهر مايل

وظنيته يناديني

قطفته .. يوم ضميته .. لقيته للأسف ذبلان

عرفت انك زهر عمري

عرفت انك بساتيني

وغيرك قيض مايروى .. سرابٍ يشقي العطشان

انا لو ماحصل ماكان وشهو اللى يدرّيني

بأنك ماسواك انتى .. سكنتى القلب والوجدان

انا اسف على اعذاري

عجزت ألقى عذر فيني

يليق بغلطتي في حقك ويرجع كل شي ٍ كان

احبك كثر أخطائي

وادري انك تحبيني

وادري لو تفارقنا فلا نقدر على النسيان

اذا تقوي على فراقي وبعدي عنك .. خليني

انا مليت من دور الكرامة

ولعبت الغفران

قليل العمر ياللي انتي دموعك ما تساويني

حرام انه يضيع فراق

هي من قلها الأحزان ؟؟

.


الجـزء الاول

.

.

فتحت عينها ببطء شديد وتعب وأبتدت تنقل نظرها بالغرفه ( يـاربي ويـن أنـا ؟)

الغرفه كـانت شبـه بــارده والنور فيهـا خفيف شافت الدريشه لقت الدنيـا برى ظلام ..( كم السـاعه اللحيـن ؟؟)

كـانت مستلقيه على سرير أبيــض ومتلحفه بلحاف أبيض

أنتبهت على صوت الاجهزه اللي ع يمينهـا ويســارها تأكدت أنهـا بمستشفــى

حست بألم خفيف براسها رفعت يدهـا وحطتها ببطء على راسهـا الملفوف وقالت بصوت أشبه بالهمس : أنا شللي جابنـي هنــي ..



دخلـت عليهـا السستر اللي باين على ملامحهـا التعب والنعــاس

وما أنتبهت عليها وراحت سيده صوب الاوراق اللي حاطتهم وشالتهم وهي بتطلع

الا صوتها يوقف السستر : لو سمحتي

ألتفتت السستر بخوف ولما شافت أنهـا قامت قالت ببتسامه : صبــاح الخيــر

أبتسمت وقالت :صبـاح النـور .. آآختـي انا ليش هنـي ؟؟ ومــن جابنــي ..

السستــر قربت صوبها وقالت : والله حبيبتـي أنـا ماعندي علم بشي .. توني واصله المستشفى من شوي .. صبري أروح أبلغ الدكتور المشرف

عليج وراجعه لج .. ( زادت أبتسامتهـا ) حمدالله ع السلامه

ردت عليه : الله يسلمج



طلعت السستر ولقت الدكتـور واقف يتكلم مع شــاب

راحت له وقالت : دكتور لو سمحت

ألتفت عليها الدكتور

وقالت : المريضه اللي بالعنايه المركزه قامت

أبتسم الشـاب بفرحه وقـــالت : مشــاعـــل قــــامـــت

السستر بادلته الابتسامه وقالت : آآآي قااامــت

الدكتور أبتسم هو الثاني وقال : الحمدالله ع سلامت المريزه ( المريضه )

الشـاب بلهفه : أأقدر أشوفهـا دكتــور ...!!؟

الدكتور : آآهـ تأدر بس متكونش أنـاني كده أولـ ( قول ) لمامتك وأهلك

الشاب اللي بغى ينسى أهله ويدخل بروحه من الفرحه قال : آن شالله دكتور

الدكتور : بس ماتدخلوش كلكم كده مره وحده .. واحد واحد

الشـاب هز راسه بالايجاب وراح طيراان للمكــان اللي قاعديـن فيـه أمــه

وأخوووه وأختــه

الشــاب : مشــاعــل قااامـــت

فيصل قام بفرحه : آآآآحلــف

الشــاب : واللـه توهـا السستر تقول انها قامت

جواهر اللي أبتدت دموعهـا تنزل من الفرحه : مـ ..ـشـ..ــــاعــ...ـــل

فيصل ألتفت لأمه وقال : يمــه قومي يلا خنروح لهــا

أم فيصل اللي كــانت تبكي بس مو من الفرحه الا من الحزن : وأذا رحنـا لهــا .. أحتمال ماتشوفنـا .. يمكــن تكون أنعمــت

تلاشت الابتسامه من شفات الكل

بس الشــاب قال : لا تقوليـن يمه جذي .. الدكتور ماأكد انهـا بتنعمي ...

أم فيصل بصوت شوي أعلى بس مو بصراخ : أذا مابتنعمي بتكون فاقده الذاكره .. ماأستحمل ادخل عليهـا ولا تعرفنــي بمووت ياعبدالله

تعرف شنو بمووت

عبدالله نزل راسه بالارض وقال : يمه المفروض نحمد الله أنهـا قااامــت من الغيبوبه بعد أسبوعين ونص ..( رفع عينه ) وبعديـن مو كل شي يقوله الدكتور بيكون صحيح ..

جواهر اللي كانت قاعده جنب أمهـا قالت وهي تمسح دموعهـا : يلا يمه قومي .. ماتبين تشوفيـن مشــاعل

طالعتها أم فيصل وقامت بعد تردد ورااحوا الغرفه لمـشــاعل ودخلــت أول شي أم فيصل بعد مارفض الكل يدخل قبلها



دخلـت وشافت مشاعل مستلقيه ع السرير ومغمضه عيونهـا

زادت دموعهـا وقربت صوبهـا وحطت يدها على راس مشاعل وقالت بهمس : يمــه مشاعل

أخترعت مشاعل وفتحت عينها بسرعه وقالت : مــ ــ ــن أنـ ــ ــتــ ــي ..!!

أم فيصل ودموعهـا كل مالها وتزيد : آآنــا أأمــج .. أنــا أمج مشـاعل

مشاعل بتسأل : أمـي !!؟

أم فيصل : مــاتــذكرينــي !!!

مشــاعل طالعتهـا لدقــايق وأم فيصل تنطر ردهـا ..

هزت مشـاعل راسها بالنفي وقالت : ماعـــرفـــج

أم فيصل حطت يدها على حلجها ومن هول الصدمه وزااادت بالصيــاح وقالت كلام مافهمتهـا مشاعل لانه صوت صيااحها مغطي : يمــه بنتــي !!!!!

مشاعل زاد خوفهـا لما زاد صياح هالمره وقـالت : لــيــش تصيــحيــن !!؟

أم فيصل حطت يدها على راس بنتهـا وطلعت بدون ماترد عليهـا



أول ماطلعت من الغرفه كــانت ميــته صيــاح

عبدالله : هــا بشري يمه

أم فيصل صرخت : مـــاتــعـــــرفنــــي بنتـــي ولا تعرفنــــــي آآآآآآآآآآآآآآآآه ياامشــــاعــــل آآآآآآآآآآآآه

فيصل وهو يمسك أمه لما شاف انها مابتقدر توقف وقال : يمــه خلاص ... تكفيـن خــلاص .... آآن شالله بتكون فتره قصيره وبتذكرنـا

أم فيصل : ... الحمداللـه يـــــــــــــاارب الحمداللــه

عبدالله لفيصل : أنت ودها البيت وأنا بلحقكم



فيصل أخذ أمه وطلع من المستشفـى



وتموا جواهر وعبدالله

جواهر وهي تصيح : مشـاعل ماتذكرنــا ..!!؟ يعني مابتعرفني

عبدالله مارد عليها وشاح بنظره بعيد عنهـا

عم الهدوء لفتره قصيره وألتفت عبدالله لجواهر وقال : بتدخليــن !!؟

جواهـر : أأدخــل معــأي

عبدالله : أوكي



دخلوا الاثنيـن على مشاعل اللي كـانت قاعده وخــافت اكثر وأكثر لما شافت ريال داااش

وهي ماعندها شي تتغطى فيه



عبدالله كـان يدري انها مابتعرفه فقال اول ماصار جنبها : آآآنـــا أأأخوج ..عبدالله

جواهر رااحت صوب مشاعل وطااحت بحظنها ولمتهـا وقالت وهي تصيح: مشـــاعـــل

مشاعل اللي كانت مثل الاطرش بالزفه ( شفيهم كل مادخل علي واحد صااح .. منهم ذولا ؟؟ ) : من أنتوا .. وأنا ليش هنــي ..؟؟

عبدالله : أنا أخوووج .. ( يأشر على جواهر ) وهذي أختج .. وعندج أخوان أثنينه فيصل وعيسى .. والحرمه اللي دشت عليج من شوي هذي أمج

حس بغصه بصدره وهو قاعد يعدد لها أخوانهـا ... ويحاول يذكرها بهم .. مافكر بلحظه انه ممكــن يجي هاليوم

مشاعل نزلت نظرها لجواهر اللي مازالت حاظنتهـا ورفعتها وقالت : شصــار !!

عبدالله تنهد وقال : سويتي حاادث من أسبوعيــن وشوي مع عيسى .. والحمدالله قمتوا بالسلامه عيسى قام بعد 5 أيــام بدون شي اللهم رضوض وكسر بيده بيروح مع الاياام .. وأنتي توج اللحيـن قمتي وو .....( سكت )

مشاعل : وأأنــا شفيني ..؟؟

عبدالله حط يده بمخباه وقال وهو يتنهد : فقدتي الذاااكره

مشاعل حطت يدها على صدرهـا بصدمه: آآآآنــــاا

عبدالله هز راسه بمعنى ( أأيوه )

مشاعل قالت : يعني أنــا اللحيـن ماأذكر شي ..!!!

عبدالله : هذا اللي بــأيــن لحد اللحيــن ..

مشــاعل : وأأنــــااا أسمــي مشــاعــل !!!

عبدالله فتح عينه على كبرهـا ( حتى أسمج نــاسيتــه )

مشاعل فهمت لما أتسعت فتحت عينه أنه أنصدم من سؤالهـا : مافي أمل أتذكر شي !!!!

عبدالله : كل شي بيد الله .. وأن شالله بتذكريـن مع الايــام

جواهر رفعت ويها وقالت ببتسامه : أن شالله بترجعيـن البيــت ومن تشوفينه تتذكريـن كل شي

مشاعل نزلت دمعه حااره على خدهــا وقالت بقلبها ( معقــوله !! آآنــا فاقده الذاكره ...؟؟ ماعرف حد فيهم ...)



.

.



مــرت الايــام ولمــا تحســنت صحه مشــاعل رخصووها المستشفـى وطلعــت

كـانت قايمه وجاهزه ولابسه عبايتهـا تنطر حد يجي ياخذها من المستشفـى

وفيها خوف من اللي جــأي .. هي ماتعرف حد اللهم حفظت أشكال اللي كـانوا يجونهـا

وتلخبط بعد بيـن فيصل وعبدالله لانهم يتشابهون شوي

تمت عينها بالارض وأفكار تجيبها وأفكار توديهـا

قامت من مكـانهـا ودخلت الحمام فتحت شيلتها وحطتها على كتفهـا وغسلت ويهـا

عشـان تخفف من التوتر الي أحتل قلبهـا

شوي الا تسمع صوت رجوولي : مشـــــااااعــــل !!!

أنتفضت من الخووف ومسحت ويها ع السريع ولفت شيلتهـا وطلعت

وشافت شااب أول مره تشوفه قالت بصوت واطي : من أنت !!

عيسى ببتسامه : مسررع مانسيتيني .. أول أمس كنت عندج

ردت عادت سؤالها : أنت منو ؟؟؟

عيسى بغشمره وبطريقه تشبه الاستهزاء بس بطيب نيه: آآنــاا عيســى ولد بدر .. طااق مشوار من البيت لـيـن هنــي عشــان أوصل البرنسيسه مشاعل للبيــت

مشاعل عقدت حواجبها وقالت : وليش تقولها جذي ..

عيسى أبتسم وقال : أأتغشــمـــر يبه ..

مشاعل وهي تسكر باب الحمام : لا تتغشمر معـــأي .. ( وكملت مشيها لحد ماطلعت من الغرفه )

عيسى رفع واحد من حوااجبه : هــااا !! شبلاها عصبت ....

طلع لقاها تنطره عند باب الغرفه طالعهـا ومشى وهي لحقته



مشاعل بقلبها ( آآآوف هذااا كريه ماحبيته .. شكله بيقعد يستضرف دمه معااي كل يوم ... معقوله عندي أخو مثل هذا ؟؟ الله يعيني عليه )



تمت تتبعه لحد ماوصلوا لسيــاره ركب عيسى ونطرها تركب بس أنصدم لما شافها تفتح البـاب اللي ورى وتركب

وتسكر البـاب

عيسى لف عليها وهو يقول : ويـــن قااعده ورى ..!!!

مشاعل اللي مازالت مكشره : مرتاحه هنــي

عيسى : زيــن تعــالي جدااامي !! تراني أخووج مب سوااااق

مشاعل طالعته بنظرات كلها شرااسه : مــااابي

عيسى صد عنها وهو يقول : زيــن يبه لا تشمخينــا بس

تم يسووق والهدوء مسيطر ع المكــان

عيسى بقلبه ( الله يعيـن بس شلون بتعامل معاهــا شكلهــا بتقعد تتصرف معااي بهلـ طريقــه .. هذا وأنا كنت أقرب النــاس لهــا وجذي ...

شكله المخ عندها أنلحس ..أنمحى .. ماااااتذكر ولا شي ..... الله يكون في عونج ياأختي ويكون بعووونــا )

جااته فكره وقال : شتبيـن تسمعيـن !!!

مشاعل : هدوئك ..

عيسى طالعها من المنظره اللي جداامه بنظرات غضب

مشاعل خاافت من نظراته بس مازالت مسيطره على شكل البنت القويه الشرسه

عيسى قال وهو يدور شريط : آآسف .. بتسمعيـن صوتي للأسف ....( قال وهو يطلع الشريط ) بمــا أنج تحبيــن ماجد المهندس

خل أشغل لج شريطه ( بطنازه ) يمكن صوت الحبيب يذكرج

مشاعل زاااد غضبها بس سكتت ( شقصده ؟؟ يطنز .. أذا وجودي مضاايقه خل يردني المستشفى أحسن لي وله )



عيسى دخل الشريط وحط على أغنيه ( بين أيديه )

وقال : يلا .. شغلي مخج شوي وتذكري ..

مشاعل بغضب : شفيك أنت تبي تستفزني وبس !!!!!!!!!

عيسى اللي كان يتعمد يعاملها جذي : أنا أستفز أختي لا ياحبيبي قلب عيسى .. بس أبيج تتذكريـن ذاتست

مشاعل : ماني حبيب قلب حد ...

عيسى : لا لا صلحي معلوماتج .. أنتي حبيب قلبي ..

مشاعل تكتفت وقالت : آآآووف ليش ماجاني عبدالله ..

عيسى أنصدم من ردهـا : عبدالله !!

مشاعل طالعته وصدت عنه

عيسى : يكون بعلمج .. ترى أنــا أقرب لج من عبدالله ... وعلاقتج معاااه مو لذاك الزوود

مشاعل : هذا قبل .. بس اللحيـن كل شي تغير

عيسى : أأأدري أصلا هالشي وااااااضــح ..ومن أسلوبج بعد

مشاعل كانت بترد بس تعوذت من أبليس وسكتت



كلها ساعه وربع الا هم بالبيــت أول ماصف سيارته عيســى نزلت مشاعل

وأتجهت على أول باب شافته أعتقدت انه بيدخلهـا ع البيــت

الا صوت عيســى اللي نزل بسرعه لما شافها متجهه لبــاب الميلس

عيــســى : هيييييييييييييــه انتــي وقفــي

مشاعل وقفت وألتفتت عليـه : شتبي ..!!

عيســى قرب صوبها وقال : ويــن رايحه سيــده ع بـاب الـ ...

مشاعل قاطعته : بدخل داااخــل وله ممنوع

عيســى قرب منهـا بعد ماطفش من حركاتها الطفوليه : سمعــي .. دامج ماتعرفيـن أمــاكـن البيــت عدل .. لا تتفلسفيــن .. أوكي

( يأشر لها بعيونه على باب الميلس ) وذاااك البــاب باااب الميــلس وربع عبووود أكيد داااخل

مشاعل سكتت بعد ماأنحرجت وتفشلت

حس فيها عيسى بس قال لها بجمووود : ذاااااااااااااااااك بااب الصــاله ..



مشاعل طالعته بنظرات قهــر وراااحت عنه لبــاب الصاله

ودخلــت الا عبدالله بويها وفرح لما شافها : هـــلا واللــه تو مانور البيــت

مشاعل أبتسمت لما شافته حبت هالانســان : هلا عبدالله .. ( تغيرت ملامحها لما تذكرت عيسى وقالت ) ليش ماجيت لي أنت المستشفى !!!

عبدالله أستغرب من سؤالها

مشاعل أستحت وعدلت السؤال : ليش عيسى جااني المستشفى ..!!

عبدالله : لا بس .. أنتي وعيسى دوومكم مع بعض قلت اخليه هو يجيلج يمكــن تذكريـن شي !!!

مشاعل بقلبها ( هذا المليغ كنت دوومي معااه ماأصدق ) : ويــن أم فيصــل ..!!

عبدالله رفع واحد من حوااجبه

مشاعل أنحرجت اكثر حست ويها أنخفس من الاحراااج : أقصد آآمي ..

عبدالله أبتسم وقال : تعــالي خلـ أوديج لهم بالصاله .. وبعدها بروح النادي

مشاعل أنتبهت على لبسه الرياضي وأبتسمت

عبدالله مسكها من يدها وراح معاها الصاله الكبيره وهدها وقال : وقفي هني لما اناديج دخلي أوكي ..

مشاعل هزت راسها بالايجاب



دخل عبدالله وقال بطريقه مسرحيه : سيداااتــي ساااادتــي أرجوا الانتبــاه من الجميــع

أم فيصل : آآنت للحيــن هنــي !! ..

عبدالله ببتسامه عريييضــه : لا هنــاك

أم فيصل : لا تقعد تستهبل علي ... هذا اللي بيروح النـــادي ... ؟؟

جواهر اللي كانت متربع ع الكرسي وتقرى مجله : يقص عليج بس عشان مايروح الجمعيــه ..

عبدالله لجوااهر : أنتي سكتي سكتي سكتي بس محد كلمج .. ترى رزت الفيس من طبايع التــيس

جواهر فتحت عينها على كبرها : محد تيييييس غيرك ( تكلم أمها ) يمه شوووفيــه



مشاعل أبتسمت وهي تسمع حوارهم



أم فيصل : خـــلاااااااص يمــه شنو يهال أنتواا

عبدالله : المهم ماعلينــا .. سيدااتي ساادتــي أقدم لكم مشــااااااااااعــــل بدر الـ ( ....)

مشاعل ماتحركت منحرجه تدخل

أم فيصل عصبت : عبووووود .. لا تقعد تستهبل علي .. لا يجيك قوطي الفــايـن اللحيـن

عبدالله ألتفت على مشاعل وقال : شعووول .. زيـن جذي عصبت علي الوالده تعالي دخلي

مشاعل هزت راااسهـا بالنفي وقالت بصوت أشبه بالهمس بايالله سمعه عبدالله : آآستحــي

عبدالله راح صوبها ومسكها ودخلهـا وقال : تـــرااااااااااااااااااااااااااااااا ..

أم فيصل اللي تغيرت ملامحها من الغضب الى الفرح راحت صوب بنتها وحظنتها وقالت : مشــاعـــل .. يمه متى وصلتــي

مشاعل أنحرجت اكثر : من شوي ..

جااتهــا جوااهر بفرحه وقالت : وااااااااااااااااااو شعول هني ماأصدق حد يعطيني كف ..

عبدالله بغشمره : تعــالي قربي خدج

جواهـر وهي تدزه بالخفيف : يالحمــار هههه

عبدالله لما شاف فرحه أمه قال : أأوكي عيل اخليكم اللحيـن ماهو شعول غطت علي .. لنـا الله بس .. والله محد حاس فيني ولا يعرف قدري

غير المدرب هههههه

جواهر : روح روح .. النـادي خل مدربك يطلع لك حبه الزايد لك

عبدالله ضحك وقال لمشاعل : يلا أنا بروووح .. تبين شي

مشاعل ماكانت تبيه يرووح خذت عليه بسرعه قالت : لا ..

عبدالله : أوكي عيــل سلام



طلع عبدالله ولقى عيسى قاعد على الدري اللي جداام باب الصاله

عبدالله لعيسى : شبلاك قاعد هنــي ..

عيسى بعد ماتنهد :... شكلها مابتتعود علينـا بسرعه ..

عبدالله أبتسم : اللحيـن هذا اللي مضايقك .. ماعليك كلها كم يوم وترجع شعول اللي تعودنـا عليهـا بس هي مسأله وقت ياأخووك

عيسى سكت شوي وقال : تصدق .. تنرفزت علي من أقل كلمه ..!!!

عبدالله قعد جنب أخوه وقال وهو يحط يده على كتفه : شي طبيعي ياعيسى .. ماخذت عليك للحيــن ... مع الايام بتتعود صدقني

عيسى تنهد وقال : يلااااااا .. الحمدالله على كل حال

قام وقف وقال : ربعك بالميلس ترى ..

عبدالله قام وقال : آآي ادري أنا قلت لهم ينطروونــي

عيسى : بتروح النادي أنت صح ..؟

عبدالله يغمز له : شرااايك أنت

عيسى أبتسم : أأوووكي ... الله معاااك .. وسووق شوي شوي مووو تسوي حادث أنت بعد وتفقد الذااكره وأبتلش فيك أنت واختك

عبدالله ضحك من قلبه : بــللل .. لا تفااول مع ويهك .... يلا سلام

عيسى : الله معاك





راح عبدالله الميلس وكانوا ربعه مثل ماتوقع دااخل

سعود ونـايف

عبدالله : يلا مشيــنـا شبــاب

نايف : كــان كملت نووومك داااخــل

عبدالله : ياأخي مادري وين حطيت جوتيي ( الله يعزكم ) وبعد جهد جهيد لقيته وكاني واقف جدامك حي أرزق

سعود : ياثقل دمك بس .. اقول يلا يلا أمش .. قبل لا نحصل تهزيئه سنعه

نايف وهو يقوم: أحنا بننزف بننزف مافي مفرر وكله من الشيخ عبدالله



طلعوا الثلاثه وركبوا سياره عبدالله

عبدالله سكر باب السياره وهو يقول : آآآآآآآخ ماودي أروح النادي اليوم تصدق

سعود اللي كان قاعد جداام قال : ليش !!

عبدالله : بس جذي مزاااج





وطلعوا من البيت ورااحوا النــادي



بينمـا دااخل بالبيــت

دخل عيسى الصاله مالقى فيها حد راح ورمى نفسه ع الكرسي وهو متضــايق حده من تصرفــات مشاعل معاااه

وقعد يلووم نفسه محد قال له يسرررع بس عشان يخووف مشاعل ..

بدل مايخوفهـا مسح ذاااكرتهـا

عيسى تنهد : آآه يامشــاعــل ... سامحيني .. ماكان قصدي والله





جاا في باله موقف له معاهـا

وهم بالحديقه



.

.

.



مشاعل بصراااااااخ : عيسووووووووه ألحق بسرررعه

عيسى اللي كان قاعد على الطاوله اللي بالحديقه ويقرى الجريده : شنــو!!!

مشاعل : تعـال تعـال شوف بسرعه

عيسى سكر الجريده وحطها ع الطاوله وقال : شنو ..

مشاعل طالعته : أنت تعـــال ..

عيسى قام وقال : لو ماعندج سالفه بذبحج

مشاعل ماردت عليــه وأول ماأقترب منهـا الا هي مسبحته بالمـــاااااااااااااي

عيسى وهو يحط يده على ويهـا : شعوووووووووووووووووووووووووووووووووووووووول

مشاعل اللي مازالت حااطه صبعها على فوهت الهووز عشاان يتطااير الماااي بطريقه أأأسرع واكثر وصوت ضحكها مالي المكـان

: يااااااااااااااااااحلاتك وأنت متسبح ( تنــادي بأعلى صوتهـا ) جوجووووووووو .. بسرعه تعالي

جواهر اللي كانت منخشه بعيد عنها جاات وبيدها الكاميرا

مشااعل : بسرعه صوريــه ... بســـــــــــرعه

مايمديهـا تخلص جملته الا عيسـى ساحب الهووز منهــا ومغرقهـا بالماااي

وجواهر صورتهم بس للأسف صورة عيسى وهو يسبح مشاعل وليس العكس

طبعا عيسى سبح معاها جوااهـر اللي حرمت تتحرش فيه مره ثاانيــه



ليلتهـا ثلاثتهم مرضــوااا

وخذوا زفه من أبووهم وأمهم عشان مايلعبون بالماي مره ثااني



.

.



أبتسم عيسى لما تذكر هالموقف

اللي يعتبر نقطه في بحر المواقف اللي تصير بينه وبين مشاعل

كـانوا قرااب من بعض حيــل وهالحادث فرقهم ...وقربها من عبدالله اللي دووم تتهااوش معاااه

وتلجأ لعيسى عشان ياخذ حقهــا

واللحيـن صار العكس

شوي الا أمه طالعه من المطبخ ودخلت غرفه الطعام حطت الاكل وطلعت الا تشوف عيسى : يمه أنت هنــي ..

عيسى : آآآي يمه صار لي جم دقيقه

أم فيصل راحت له وقالت : روح عيل نااد أختك خل تااكل ..

عيسى تردد وقال : خل جواهـر تناديهـا

أم فيصل : جواهـر معاهـا فوووق ..

عيسى مارد وقام وهو رايح فوق ويدري انها بترد عليه بأسلوب يستفز

طق باب غرفتهـا ودخل لقاهـا قااعده مع جواهـر اللي ماخلت دفتر بدرج مشاعل الا وطلعته تحاول تذكرهـا بشي

عيسى وهو واقف عند باب الصاله قال : مشــاعل نزلي أكلي ...

مشاعل ماردت عليــه

عيسى مايحب حد يتجاهله سم ضروسه هالشي : مشـــااااعـــل أأنـــااا اكلمج ردي علي

جواهر رفعت عينها وقعدت تطالع عيسى وتطالع مشاعل اللي قالت ببرود : همممم ..

عيسى أنقهر من برودها : نزل اكلي ..

مشاعل بستهزاء وبصوت هادي : آن شالله عمي عيسى

عيسى أنبطت جبده وطلع



جواهر بتسأل : شفيج معاه

مشاعل : ولا شي ... بس هو يحر ..

جواهر : غريبه ..!!

مشاعل طالعتهـا :شلي غريب !!

جواهر : وضعج مع عيسى .. تغير من بعد الحادث

مشاعل أبتسمت : كل شي يتغير ..

جواهر : بس عيسى طيب .. ليش تتجاهلينه ..!!

مشاعل : مادري ... يمكن أنا ماخذه عنه فكره غلط .. خل يحرك روحه ويصححهـا

جواهر أستغرب من ردها

مشاعل أبتسمت وقالت : الا ماقلتي لي .. كم أعماركم .. ومنو أصغر واحد فيكم ...ويـن أبوي !!

جواهر تضايقت من سؤالهـا هذا وكأنهـا وحده غريبه عن البيت مو وحده منه وفيه بس بعد ردت عليها : شوفي .. فيصل أكبر وااحد فينـا وعمره 26 سنه .. وبعده عبدالله عمره 25 سنه وعيسى 23.. وبعديـن أأجي أنــا وعمري 21 سنه بس

مشاعل بتسأل : وأنــا كم عمري !!!

جواهـر ببتسامه : 19 سنه

مشاعل : .. زيــن من أقرب وحده لي .. يعني عندي صديقه مقربه مني وله لا ..

جواهر بعد تفكير : مااادري والله .. بس أعتقد شوشو ..

مشاعل : شوشو !!!

جواهر : شيخه بنت عمي سلطان ..

مشاعل اللي كانت تردد الكلام جنها بغبغاء : عمي سلطان!!!

جواهر تمللت وقالت : اليوم أبوي بيعزم الكل وبعرفج عليهم واحد واحد

مشاعل أبتسمت : أن شالله .. ( تذكرت شي ) بس أبوي وينه ماشفته من دخلت البيــت

جواهر : أأبوي أغلب وقته بالشغل ... فمن جذي مانشوفه وااايـــد

مشـاعل هزت راسها بتفهم

جواهر وهي تقوم توقف : يلا تعالي ناكل وبعدهـا أكمل لج شجره العيله كلهـا هههههه

مشاعل أضحكت : هههه أوكي



طلعوا من الغرفه وراااحوا غرفه الطعام



.

.

.



نهــايه الجزء الاول






يــاتــرى شراح يصير لما تلتقي مشـاعل بعيـال عمهـا سلطان

وشنهي ردت فعلهـا لما تشوفهم

وعيسى اللي علاقته مع أخته تغيرت من بعد الحادث

شرااح يصير بينه وبين أخته وأقرب وحده له مشــاعل

جواب هالاسئله بالجزء الجاي ..

الجزء الثـاني





وفي يوم ثــاني



وفي بيت ثــانــي

بيــت بو عبدالعزيز ( سلطان )



كــان طلال قاعد بغرفته منسدح على ظهره وتفكيره كله عند مشــاعل

طلال بقلبه ..: ( آآآآآآآه يــامشــاعــل بغيــت أموووت لمـا دريـت انج مسويه حااادث .. ومت أكثر لما دريت انج فقدتي الذاكره

كنت بزورج بس منعوني أهلج .. حرموني شوفتج .. ومن حقهم ... آآستاهــل اللي يصير فيني

أنــا فرطت فيج بالســاهــل وراااح يعذبووووني بالساهــل .. آآآه فرصه وحده بس .. أبي فرصه وحده .. وراااح أصلح كل اللي كسرتــه

لو الزمـن يرجع لورى شوي ... شوي بس ... )



تذكر أأخر مره كلم فيها مشاعل وشلون كـانت ترد عليه بغضب



طلال : مشاااعل تكفيــن عطيني فرصه

مشاعل : ولا فرصه ... مو أنت بعتني برخيص خلاص أنا ببيعك بأرخص من التراااب

طلال بغصه : نـــدمـــااااان ورب الكعبه ندمــااان

مشاعل بغضب وغصه : على بالك نسيت كلامك لأهلي.. نسيت أسلوبك اللي كله أستهزااء ... أنت جرحتنـي ياطلال ... وجرحك هذااااا

قووي .. وعمييييق .. مستحيل يزوول بسهوله

طلال : آآآآآآآآآسف .. أدري أني غلطاان والغلط راكبني من رااسي لساسي بس رب العباد يساامح أنتي ماتسامحين !!!!

مشاعل بصوت عالي : ماااااقدر تعرف شنو مااأقدر كرامتي فوق كل شي .. مو أنت اللي فصخت الخطبه وقلت ماتبيني ....

وتبيني أقول لك ليش أنت ماتبيني !!!!!!! تبي أقول وله أسكت

طلال بألم : مشاعل تكفيــن

مشاعل : ماتبيني لانه أسلوبي وكلامي وحبي الزااايد لك ماايعجبك .. ماتبي وحده تحبك بجنوون أكثر من نفسهـا .. ( بغضب ) ماتبي وحده قاااطه روحها عليك وكل يوم تتصل لك ... وتطرش مسجــات ... زهــقــــت منهــا ... ( صاااحت ) زهقــت من الحب اللي عطتك أيــاه بدون ماتطلب مقــابل

وأنت جاازيتهـا بفصخ الخطوووبــه جدااام الكل .. خليتنـي صغيره بعين نفسي وعين أخووااانـــي نزلت من قدري

ياطلاااااال ...

طلال دموعهـا وصوت صياحهـا الخفيف جووا وكأنهم رماااح بقلبه وقال : تكفيـن لا تصيـحين ماأستحمل أسمع صوت .....

قاطعته : رقمي لا تدقه .. وأنسى أني بنت عمك ... لا أعرفك ولا تعرفنـي تفهم .. ماأأأأأأأأأبي أعرفك



سكرت بويهــا



كـان هذا اخر حواار بينهم وبعدها بكم يوم صــار الحادث

وجااااااه الخبر اللي زاااااده ...

واليــوم بيشوفهــا .. يمكن تعرفه ويمكـن لا ...





دخلت عليه شيخه وقالت : طلول أبوي يبيك

طلال هز رااسه بمعني أنزين

شيخه طلعت من الغرفه بعد مانادته



تم شوي طلال ونزل تحت الصـاله لقـى أبوه قاعده ويقرى الجريده

طلال وهو يقرب صوب أبوه : هلا يبه بغيتنـي

بو عبدالعزيز : أي .. تعال أقعد

طلال قعد وقال : أمــر ..

بو عبدالعزيز : مثل ماتعرف بنروح بيت عمك اليــوم ..

طلال : أأي أعرف ...

بو عبدالعزيز : ماأبي أأي تصرف منك يخلي عمك يعصب سامع !!

طلال لأبوه : واللـه تغيرت يــااانــاااس ليش محد رااضي يصدقنــي

بو عبدالعزيز : لانك ماأثبت لنـا أنك تغيـرت ..

طلال : يعني شتبوني اسوي ..؟؟؟؟؟!! هــااا قولوا لي وأنا بنفذ

بو عبدالعزيز : المهم أنا ماعلي من كل هالكلام .. اللي أبيك تعرفه أنك ماتقرب صوب مشاعل خيــر شــر تفهم

طلال : آآآن شــااللــه ..



فوق بغرفة شيخه اللي كـانت متوهقه بعمرهـا تطلع ثيـاب وتدخل ثيـاب ماتعرف شتلبس

دخلت عليهـا لولوه ( 20 سنه ) : شفيج عفستي الغرفه

شيخه : ادور شي ألبسه .. بنروح بيت عمي اليوم

لولوه بفرحه : صــــج ... يعني بشوف فصوولي

شيخه : وووي أنا شعلي منكم أنتوا عصافير الحب ... ماعلي ألا من شعووولــه

لولوه : يااااكرهي لهـا هالبنــت مغروووره بزيــاده ..

شيخه وهي تطلع لهـا تنــوره باللون الفوشــي تيــنن قالت : أنتي ليش تكرهينهـا ماسوت لج شي البنت

لولوه : بس جذي من الله ماأحبهـا .. مغررروووره وشايفه نفسهـا

شيخه : يمكن تغيرت ..

لولوه : تغـيـرت لنفسهـا مو لي .. والله يعين عمي ومرته عليهـا ... قبل كــانت مغروره بس اللحيـن مختله عقليا ومغروره

شيخه بغضب : مشاعل مو مينونه .. هي فاقده الذاكره بس

لولوه : تلاقينهم يقولون لنـا جذي يغطوون على بنتهـم .. أنتي شفتي سياره عيسووه بالجريده لما حطوووهــا مخفوووسه .. عيسوه صااحي

وأكيد الينووون جاااا على اللي شايفه نفسهـا

شيخه تخصرت وقالت : خلصتـي كلامج ؟؟؟

لولوه : آآي خلصت ..

شيخه وهي تدزهــا برى : طلعي أبي ابدل ..

لولوه وهي تطلع : زيــن زيــن لا تدزين ...



طلعت لولوه وسكرت شيخه البــاب



بيت بو فيصل



كـانت مشــاعل قايمه من الساعه 7 ماجاهـا نوم ودخلت غسله ويها وصلت ورجعت تدور لهـا ثيــاب

فتحت الكبت لقت أشكال وألوان من الثيــاب مشاعل بأندهــاش : كل ذولا ثيــابي ...!!!

قعدت تدور لهـا شي تلبسه لحد مالقت شي يعجبهـا وخذت لها فوطه ودخلت سبحت وطلعت



مشطت شعرهـا الطويل المبلل ولفته بعد مانشفته

ألا صوت باب غرفتهـا ينطق

مشاعل ألتفتت على الباب بدون ماترد

رجع طق البـاب

مشاعل بعد تردد : مــن !!!

فيصل : آآنــا فيصل .. فتحي شعول

مشاعل راحت فتحت البـاب وشافت ذاك الشاب الاسمراني الوسيم اللي واقف جدامها وقال : مو ناويه تفطريـن معـانــا !!!

مشاعل بصوت هادي : بنزل الحيـن

فيصل : مو تتاخريـن .. ترااني ميت يوووع

مشاعل ببتسامه : آن شالله

فيصل : يلا عيل .. اخليج



وأبتعد عنهـا لحد ماأختفى عن نظرهـا

سكرت البـاب وقعدت ع سريرهـا وسرحت بتفكيرهـا لبعيــد

رغم انه هذا اليوم الثاني بس للحيـن ماتحس بأي مشاعر تجااهم لو عليهـا تحجبت عن فيصل وعبدالله وعيسى

بس ماتقدر



قامت من مكــانهـا وطلعت من الغرفه ونزلت تحت غرفه الطعام لقت الكل قااعد بستثناء أبوهـا وجواهـر

وفي كرسيــن فاضيــن واحد جنب عيسى والثاني جنب عبدالله .. راحت بخطوات كلها ثقه وقعدت جنب عبدالله

عيسى رفع نظره لهـا بنظرات ذهوول من حركتها

والكل أستغرب من حركتهـا حتى عبدالله نفسه

بس فيصل حاول يلطف الجو وقال : شوشو حياتي تبيـن أصب لج شــاي

أم فيصل : لا يمه خله عنك أنا بصب لهــا

فيصل وهو ياخذ الدله ويصب لمشاعل شاي : لا شدعوه يمه هذي الشيخه .. لازم ندللهـا



صب لهـا ومد الكوب لهـا وخذته مشاعل وهي مبتسمه



مشاعل شربت شوي وقالت : جواهر وينها !!؟

أم فيصل : فوق بدارهـا ماتبي تتريق ...

مشاعل : آآهــااا ..

وقعدوا ياكلون وعم الصمت ع الجميــع محد تكلم



.

.

.

مر الوقت وجات حزت جيت بيت بو عبدالعزيز

وتيمعوا البنات كلهم مع اليهال بالصـاله

( أم فيصل , مشاعل , جواهـر , أم عبدالعزيز , لولوه , شيخه , معاني ( 15 سنه ) , مهند (10 سنيـن ) , صالح (7 سنيـن ) )

والشباب بالميلس

( بو فيصل , فيصل , عبدالله , عيسى , بو عبدالعزيز , عبدالعزيز , طلال )



بالصـاله عند البنـات كـانت شيخه ملازمه مشاعل

شيخه : يعني آآنــتــي اللحيـن ماتذكريــن ولا شي ولاشي ..!!!

مشاعل وهي نظرها بحظنهـا بنبره حزن : ولا شي

شيخه : زيــن تذكريــن ويــن مخبأنـا السري يوم كنـا صغــار

رفعت عينها مشاعل وقالت بستغراب : لا ماأذكر !!!!!!

شيخه أبتسمت : يوم كنا أصغار لا لعبنــا رحنـا أنخشينـا هنــاك .. تجيـن أرويج المكــان !!

مشاعل تحمست للموضوع قالت : ليش لا ..

شيخه قامت وقالت : أوكي تعالي معاي

الا لولوه بخياسه نفس تقول : على ويــن !!

مشاعل ماااحبت هالبنت خيــر شر

قالت لها شيخه : بروح أوريها مكــانــا السري .. تعرفيــنه أنتــي

لولوه تمت تطالع مشاعل وهي تهز ريلهـا وقالت : آآكيــد أعرف على بالج فاقده الذاااكره .. ومينونه !!!

مشاعل عرفت أنهـا تقصدها طالعتهـا بنظرات الشرار يطلع منهـا

لولوه تسوي روحها خافت : وووي بسم االله خرعتيني تكفيـن لا تطالعيني جذي أمووت

شيخه مسكت مشاعل من يدها وسحبتهـا على أنهـا بيطلعون

الا أم فيصل توقفهم : على وين يمه !!؟

شيخه : بنطلع نتمشى شوي بالحديقه ..

أم فيصل ببتسامه : أووكي يمه بس لا تمروون صوب الميلس زيــن ..

شيخه ببتسامه : آن شالله



وطلعوا شيخه ومشاعل بعد مالبست كل وحده فيهم شيلتهـا بس

بما أنه لبسهم محتشم





برى بالحديقه

رااحوا شيخه ومشاعل لمكــان بالحديقه فيـه شيــر وااايد يقدرون ينخشوون ورااهــا وفي بين الشير فتحه شبه كبيــره يقدرون يدخلون فيها

شيخه قالت ببتسامه عريضه : هنــي كنــا ننخش

مشاعل آآبتسمت : شدعوووه

شيخه : واللــه .. وللحيـن أنا أقدر ادخــل .. صبري شوي

دنعــت ودخلــت دااخل بالفتحــه ..شيخه وهي متربعه دااخل وتضحك : شرايج ههههههه تعالي دخلي ..

مشاعل ضحكت وقالت : ههههه لا لا خليني هنــي

شيخه وهي تمسك يد مشاعل وتسحبها : تعـــالي ليش مستحيـه

مشاعل أنصاعت لأوامرهـا ودخلــت داااخــل

مشاعل وهي تقعد : يااااااي روعه المكــان

شيخه وهي تضحك : قصي على غيــري هههه

مشاعل ضحكت وقالت : لا جد حلو المكــان

شيخه وهي تلتفت وراها على الطوفه وتقول : شوووفــي هذا أنــا وأنتــي كتبنــاهـ

مشاعل وهي تحاول تقرى هالكلمات اللي داار عليها الزمن وبعضها أنمسح

ماكان بــايـن الا =M+S صدااااقــه على طووول

مشاعل وهي تحط يدها على الكتابه وتتحسسها : كنــا صغــار لما كتبناهــا ؟

شيخه : وووي من زمــان .. على أيــااااام الشعر الاسود

مشاعل طالعتها بستغراب : شعر أسود !!

شيخه وهي تضحك : على بالج شعرج بني خلقه !! هههه لا عيوني صابغينه أنا وأنتي

مشاعل أبتسمت : مع بعض !!!

شيخه تغمز لها : ومن متى أصلا نسوي شي أنا وأنتي بدون مانكون مع بعض

مشاعل ببتسامه خفيفه : تصدقيـن حبيتج

شيخه فرحه من ردها وقالت : ياااقلبي .. أذا أنتي توج تحبيني ترااني من زماان أحبج ( وحظنتهــا )

مشاعل حظنتهـا هي الثانيــه

شيخه أبتعدت عنهـا : يلا خل نطلع لا يصير شعرنـا كله أوراااق شير .. هههه نطلع نخرعهم

مشاعل ضحكت وقالت : اوكي



جات بتطلع مشــاعل بس لمحت ريــال يمشي برى

وهذا الريال ولا وااحد من اللي ( عرفت ) أنهم أخوانهــا

مشاعل وهي ترجع دااخل : آآمبي في ريــال برى ..

شيخه : منو حد من أخوانج

مشاعل وهي تدزها بالخفيف : اقولج ريال تقوليـن واحد من أخواني

شيخه وهي تضحك : معلليييش انا مقفله شوي .. عيل أأكيد واحد من أخواني صبري شوي



طلعت شيخه وشاافته ألتفتت على مشاعل : هذا أخوووي طلال .... تذكرينه ولــه !!!

مشاعل هزت راسها بالنفي

وشيخه مابغت تذكرهـا بمااضي أخوهـا معاها فسكتت وطلعت

شيخه وهي تأشر لطلال اللي بالعافيه أنتبه عليهـا

طلال بالأشاره ( شتبيـن !! )

شيخه تأشر له ( روووووح دااخل )

طلال وهو يتكلم: ليش !!!

شيخه ماتبي تصاارخ من بعيد فقالت : البنــت تبي تطلــع أدخل داااخل عشااان تقدر تطلع

طلال بتسأل : آآآي بنت ؟

شيخه وهي متخصره : بنت الخدااامه .. يعني أأي بنت !! بنت عمي

طلال بفضول : أأي وحده فيهم

شيخه : وأنت شلك خص .. يلا اشوف وسع خلـ البنت تطلع

طلال عقد ملامحه وقال : عدلي أسلوبج لا أجيلج اللحيـن

شيخه : آآسفيــن .. يلا أشوف سو درب

طلال اللي كان مااسك غصن شيره صغيـــر ودقيق جداا كسره وحذفه بالارض وهو راايح صوب الميلس







شيخه لمشاعل : طلعي

مشاعل بتسأل : راااااح

شيخه : آآي راااح ..

مشاعل طلعت وهي تنفظ الغبار والتراب عن تنورتهـا

شيخه : تعالي برويج شي بعد

مشاعل وهي تطالع المكـان اللي كان واقف فيه طلال : يمكن أخوج يطلع ..!!

شيخه : لا مابيطلع .. أمشي بس أمشي

مشاعل وهي تتبع شيخه لحد ماوصلوا لمكــان كله طيييين

مشاعل وهي فاتحه عيونها وكأنهـا فهمت : لا تقوليــن ...!!!

شيخه وهي تضحك : أأأيووه كنــا نلعب بالطيــن يااي ونــاسه ههههه وقبل لا تسوين الحادث بشهر يمكن كنـا لعبيـن فيـه

مشاعل بستغراب شديد : نوووو ... وي ..!!!!!!!

شيخه قعدت تضحك : تبين تجربيــن !!

مشاعل وهي تهز راسهـا بالنفي : ولا بالاحلام هههه

شيخه مااتت من الضحك على شكل مشاعل اللي مابقت علامه أستفهام ماأنرسمت على ملامحها

مشاعل أبتدت ضحكتها تخف تدريجيا وقالت : تصدقيـن .. مو ذاااكره شي كلــش .. أأحس أنكم كلكم نااس أول مره أأشوفهم ..

ماأذكر ولا واحد فيكم ولا أأحس بأي شعور تجاهـ أي واحد فيكم .. مافي ألا أنتي وعبدالله اللي ارتحت لهم شوي وجواهر بعد

شيخه قربت منها وأبتسمت لها وقالت : وأحنا ليش أسمنـا أهلج ..!! راح نكون جنبج .. وبتذكريـن أن شاللــه ..

مشاعل تنهدت وقالت : آن شاللـه ..





في هالاثنــاء من طلعت مشاعل وطلال يراقبهـا من بعيـــد

دقــات قلبه تزدااااد كل ماسمع ضحكهــا وده يروح لهـا بس مايقدر ..

خايف من ردت فعلها لما تشوفــه ... وخاايف من أخوانهـا وخااصــه فيصـــل

وخايف أكثر وأكثر من أبوه اللي وصااهـ أنه مايقرب صوبهــا

خاايف من الكل .. الكل ضده .. محد بصفه ...



مشاعل لشيخه : آمشي خلـ ندخل داااخل ..

شيخه : أووووكي .. خلـ ندخل .....



دخلوا الثنتيــن وعيون طلال( اللي وااقف بمكــان بحيث يقدر يشوفهم بدون ماينتبهون عليــه) تراقبهم

وتراقب مشااعل ... كــانــت ومازالـــت حلـــووهـ ..



.

.



غــابـــت الشمس وراااحــــوا بو عبدالعزيز وأهلــه بيتهم

ومشاعل من طلعوا دخلت غرفتهــا وقعدت تفكر بالاحداث اللي صارت لهـا اليوم حبت شيخه وااايد

بينمــا كرهـت لولوه اللي طول الوقت تطالعهـا بنظراااات تحر



وقعدت تفكر بحالهـا .. تحاول تتذكر شي .. أأي شي بس مو قادره

صعبه أنك تعيش بلا مااضي ..

وحتى لو كــان هالماضي جحيييــم بالنسبه لك .. ماتتمنـى ترجع لـه

بس تتمنــى تذكره ع الاقل بيتم ذكره بحيــاتك مستحيــل تنســاها

الماضي هو اللي يكونك ويكون شخصيتك .. ويحبب ناس ويكرهـ نااس فيك

ومشـاعل عــايشه بدون مـاضـــي .. مــاتــــدري شصــار لهـا قبــل

من حبت ومن كرهت ..!!

من جرحهـا ومن كان الدوى لجروووحهــا



قطع حبل أفكارهـا جواهـر اللي دخلت عليه بطريقه مرحه : ممكن ادخل شعووول

مشاعل ببتسامه حزن : دخلي ..

جواهر وهي تقعد جنبها : شفيج من رااحوا عمي وعياله دخلتي غرفتج .. مالج نيه تقعديـن معانــا

مشاعل تنهدت وقالت : قــاعده أحاااول أتذكر شي ...

جواهر بتسأل : شي مثل شنو !!!

مشاعل رفعت كتفها ونزلته : مادري ...!!

جواهر : زيــن شرايج أجيب لج ألبوم الصور ... يمكن تذكريـن شي ..

مشاعل : ليش لا !!

جواهر قامت وراحت صوب الدرج وفتحته وطلعت 3 ألبــومـــات وجااات وقعدت جنب مشـاعل

وحطتهم جنبهـا : هـــاااج شوفي ...

مشاعل خذت أول ألبوم طااح بيدهـا وفتحت وأول صوره لهـا كانت مع عيســى وهم صغــار قالت بتسأل : منهم ذولا ...!!!

جواهـر وهي تأشر على البنت : هذي أنتــي ( تأشر على الولد ) وهذا عيســى

مشاعل أبتسمت .. وشافت الصوره الثانيه كانت لولد بعمر الـ 11 سنه لابس غتره وعقال قالت بعد مازادت أبتسامتهـا : وهذا منــو !!!

جواهــر عقدت ملامحها وقالت : هــذا طــلال ... ( تقلب الصفحه ..)

مشاعل وهي ترد الصفحه : لحظه ماشفت ملامحه عدل

جواهر : شتبيـن تشوفيـن فيــه من حلاتتـه

مشاعل ضحكت : حراااام عليـــج .. آآيــننن بهذي الصــورهـ ..هذا شيصير لنــا ..

جواهـر بدون نفس : ولد عمي سلطان

مشاعل طالعتهـا وقالت : أخو شيخه !!!!

جواهــر وهي تغير الصفحه : آآآي أخو شيخوووه ..

مشاعل : شفته اليـــوم ..

جواهـر طالعت مشاعل بسرعه وقالت : كلمج .. قال لج شي ...؟؟؟ ضايقج ؟؟

مشاعل بأندهاش والابتسامه على شفايفها : ووي شوي شوي علي .. ماكلمني ولا شي .. اصلا ماشافنــي .. شفته لما كنـا بالحديقه انا وشيخه

وأنا أنخشيـت وشخيه قالت له يرووح

جواهر وهي تتنهد بأرتياح : أأشوووه .. شوفي أذا كلمج لا تكلمييييــنه كللللش ...

مشاعل : ليش !!!

جواهـر ماتبي تقول لهـا ليش قالت لها : آنتي لا تكلمينه وبس .. هذا واحد مايستحي على ويهـا

مشاعل بلا مبالاه : على رااحتــج

فتحت الصفحه اللي بعدهــا وكانت لها هي وعيسى .. وكانوا كبــار

قالت : يااااي تضحك هالصوره ههههه

جواهر وهي تضحك : هههههه هذا الصوره كلها من تحت راسج

مشاعل : أنـا!!

جواهـر : أأي أنتي قلتي لي بتسبحيــن عيسووه بالمــاي وأنـا أصوركم بس لسؤ حظج من حفر حفره لأخيه وقع فيهـا

سبحج هو بعد



مشاعل ضحكت وتمت تتصفح الالبووم وشافت كذا صوره لأخوانهـا ولطلال وشيخه وعبدالعزيز

لما خلصت من الالبوم لفت نظرهـا ألبووم كبيــر شوي مغطــى غلافه بقطعه حمــره شكلهـا جنــان ..

ومخيط عليه بالذهبي قلـــب كبيــــر ومكتــــوب عليــه بالانجليزي ..

طـــلال .. و .. مشـــاعــل

وعليــه صوره صغيــره تجمعهـا مع طــلال

رغم انها ماكانت تعرف منو هالشاب الا انهـا تأكدت انها طلال لما قرت أسمه

كــان شكل الالبــوم رهيــــب وتنسيقه أحلى وأحلـى

مدت يدها مشاعل تبي تشوف الالبوم

بس يد جواهر كانت أسرع

جواهر : لا لا لا لا لا .. لا تفكريــن

مشــاعل : ليـــش أأبي أشوفـــه ...!!!

جواهــر تهز راسهـا يميـن ويســار : لا يعني لا .. هالالبوم ماتشوفيــن

مشاعل بفضول : ليش .. وشمعنى هالالبووم

جواهر : بس جذي .. ماأبيج تشوفيــنه

مشاعل وهي رافع واحد من حواجبهـا : جواااهــــر ...

جواهــر بنفس أسلوب مشــاعل : مشـــاااعــــل ...

مشاعل ضحكت : هههههههه الله يخس أبليسج تقليدنـي

جواهـر ضحكت وهي تقوم : هههههههه أعجبج ..لحظه شوي دقايق وراااجـعــه



طلعت جواهـر وخشت الالبووم بدرجهــا تحت كومت الكتب والدفــاتــر بطريقه ماتبيـن الألبــوم

قامت وهي تقول : مابغينـاها تنســى تشوف صوره تذكره ...



ورجعت الغرفــه عند مشاعل اللي خذت ألبوم ثــانــي وقعدت تتصفحه

لحد ماشافت كل الصور وغلبهـا النعــاس

قالت وهي تتثاوب : آآآآآآآهـــهـــهــهـ .. آآبي أنـــام ...

جواهر وهي تشيل الالبومات : تو النــاس

مشاعل وهي تنسدح وتسحب اللحاف على جسمها المرهق وتقول : آآدري بس أحس روحي مرهقه أبي أنــام

جواهـر بعد ماحطت الألبومـات بالدرج : على رااحــتــج .. أقومج وله بتقوميـن من نفسج ..

مشاعل : بقوم من نفسي ..

طلعت جوااهــر بينمــا نــامت مشـــاعــل

.

.

.

.

الســاعه 12 بعد منتصف الليــل

صوت جواالهــا يرن ..

فزت مشاعل من سريرهــا وهي مخترعه من هالصوت

وبعدها ادركت أنه الجوال.. قعدت تتلفت تدور هالجوال .. بس مالقتــه

حست الصوت جــاي من الدرج ..

فتحته لقت جواالهــا فيــه أستغرب بالبدايه لانها ماكانت تدري أنه عندها جوال من الاساس

خذته بعد ماشافت انه الساعه 12 ...

والمتصــل كــان مو مسجل عندهــا ..



طول بالرنيــن وردت بعد طول تردد : أألـــووو ..

-:..........

مشاعل : أألــووووو ..!!؟

-:..............

مشاعل : آلــووووو ... من معــااي !!!

-:.............

مشاعل اللي ماكانت تسمع غير أنفااسه على التلفوون وبايـن انه مرتبك قالت : مــاتـــرد ..

-: ( سكـــر الخط )

مشاعل طالعت جوالهـا بأندهــاااش ..: من هذاااا .. صج ماعنده سالفــه ..



قامت بتطلع من الغرفه بتروح تشرب مــاي ألا صوت جوالهـا رنه وسكر

مشاعل ماأهتمت له ونزلت تحت وسيده ع المطبخ كــانت ليـتــات البيــت كلها مسكره ..

دخلت المطبخ والحمدالله كان فيه نور خفيف جااي من برى

فتحت الثلاجه بدون ماتنتبه على اللي قاعد على طاولت الطعام اللي وراهـا

وخذت غرشه ماي صغيره فتحتهـا وشربت



----: أنتــي للحيــن قاعده ...!!!

صرخت مشاعل بالخفيف بعد ماحطت يدها على حلجها تحاول تكتم صرختهـا وطاحت غرشه الماي من يدها
نهــايه الجزء الثــانــي

الجزء الثـالث


عيسى وهو يضحك من قلبه : ههههههههههههه أوووف لهدرجه صرتي خواافــه

مشاعل لما أنتبهت أنه عيسى قالت بغضب : تراااااااك بااايــخ تدري !!

عيسى اللي كان قاعد ياكل سلطه مالت الغدى : لا والله معلومه يديده

مشاعل شالت غرشه الماي اللي أنكتت نصهـا بالارض وقالت : آآآآآآآف منك ... وقفت قلبي

عيسى وعينه بالسلطه : تونــي أدري أنج مرهفه الاحســاس ...

مشاعل : وليش شايفني ماعندي أأحســاس !!!

عيسى بغشمره : لا بس اللي أعرفه أنج تخرعيـن بلــــد ..تخوفيـن ولا تخافيـن

مشاعل بستهزاء : هيهيهيهه ياملغك

عيسى : مقبــولــه ..

مشاعل خذت الغرشه وفضت الماي اللي فيها وقطتهـا بالزبــاله

وراحت تاخذ وحده ثانيــه

عيسى رفع عينه وطالعهـا ورجع يطالع السلطه وهو ياكل : آآآي ماهو المــاي ببــلاش .. من جذي تكتينه ولا هااامج .. غيرج يتمنـى قطره ماي ومو لاقي

مشاعل :الغرشه طاحت ع الارض ونصهـا أنكت بتشربه !!!!

عيسى طالعها : ليش لا ..

مشاعل وهي تطلع لها غرشه : آنا أذا زدت بالحجي معاك بيصير شي اليوم

عيسى مارد عليهـا

شربت ماي وخلصت جاات بتطلع الا عيسى يناديهـا : شعول

مشاعل ألتفتت عليه : آسمي مشاعل ...

عيسى تجاهل كلامها وقال : تعالي تعالي قعدي .. أبي اكلمج

مشاعل وقفت تطالعه وهو معطيها ظهــره طبعا

وجااات أقعدت على الكرسي المجابل له : يلا تكلم وراااي نووم أنــا

عيسى وهو يدز صحن السلطه صوبها : تبيــن !!؟

مشاعل تتكتف : لا مشكوور ... الزبده ..

عيسى رجع قرب الصحن منه وقال بجديه: أذا ضايقتج بكلمه وله شي .. أعذريني .. ماكــان قصدي أتطنز عليج..... كنت أتغشمر مثل ماأتغشمر معاج كل مره بس .. شكلج ماقمتي تحبيـن غشمرتي هذي

مشاعل سكتت وتمت تطالع

عيسى طالعها وقال : ويــاليــت ترجع علاقتنـا مثل قبل .. لانــي صرااحه طقت جبدي ... متعود عليج أناحسج كل يوم وأتغشمر معاج ..

من بعد الحادث تغيرتي 180 درجه .. ( ينزل عينه بصحن السلطه ) .. وأنــا الســبب لو مازدت السرعه بطريقه متهوره ..

كــان ماصـار اللي صــار ( طالعهـا ) ولا خسرت أعز أنسـانه لقلبي

مشاعل عورت قلبهـا طريقه كلامه وبايـن أنه صج ندمـان

وعيسى يطالعهـا ينطر جوابهـا

لكن مشاعل قاامــت من على الطاوله

وعيسى رجع نزل نظره ( مـــاكـــو فـــايـــــده ... )

شوي الا هي واقفه جنبه وساحبه منه صحن السلطه وقالت ببتسامه عريضه : تبي أسوي لك شي تاكلــه ..؟

عيسى فرح قام وقف وحظنهــا لصدره بكل قوته

مشااعل أستحت وأندهشت من حركته بالبدايــه لانهـا ماخذت على ( الشبـاب) اللي هم أخوانهـا بس هذا مامنعـها انهـا تحظنه هي الثانيـه

عيسى حس أنه الدنيـا ضحكت له مره ثـانــي أأخيــر بعد يوميـن واليوم هذا بيكون الثالث رجعت دلوعته وطفلته وأغلى النـاس له

مثل أول ....

مشاعل وهي تبتعد عنه بعد ماصارت خدودها حمره من حراره الموقف قالت بحيـاء : تبي تاكل ولــه لا ..

عيسـى وهو يحط يده على ذقنهـا ويهزه بلطف : شبعت يوم رضيتي علي ..

مشاعل وهي تبعد خصله من شعرهـا عن ويها بخجل: آوكي تصبح على خيــر

( عطته ظهـرهـا تبي تشرد تروح غرفتهـا لانهـا تحس روحها صخنت من الاحراج )

عيسى : ويـن ويـن ..!! نبي ناكل يبه

مشاعل تلتفت عليه وبضحكت خفيفه قالت : توك تقول شبعت!!؟

عيسى أبتسم أبتسامه عريضــه فهمت معناها مشاعل

مشاعل وهي تروح تشغل ليت المطبخ : أوكي أقعد .. بسوي لك اللحيـن

عيسى وهو يقعد ويبعد صحن السلطه عنه : تسلميــــــــــــــــــــن .. رحمتيني من الحبيب ( يقصد السلطه )

مشاعل وهي تفتح الثلاجه : شالله حادك

عيسى وهو يتصنع الحزن ويتنهد بصوت مسموع : الجـــوووع كـــاافـــر مثل مــايقــولـــون

مشاعل أكتفت بالابتسام .. وهي تطلع غرشه الجبن وتسكر الثلاجه وتروح صوب الروتــي وتبدأ بتحضير وجبه خفيفه

لعيـســى

عيسى وهو يطالعهـا : روتي وجبـن عــاااد .. ماتعرفيـن تسويـن شي ثــانــي ... أقول لج ذبحني الجوووع

مشاعل تلتفت عليه : ياروتي وجبـن ياخلني أروح أنــام

عيسى وهو يطق ع الطاوله طقه وحده تعبر عن الاستسلام : أمرنــا للــه ..

مشاعل تصد عنه : آآآي خلك جذي .. مطيييــع ..

عيسى طالعها وأبتسم ( اللـه يخليج لنــا أن شاللــه ... واللـه لو صــار فيج شي كــان ماسامحت روحي كلللللللللللللش ..

وبأذن الله بحاول قد ماأقدر أساعدج عشــان تذكريــن كل اللي نسيتيه ... )



اليـوم التـالي

السـاعه 8 الصبــح بغرفة عبدالله



اللي كان غارق بسابع نومه

دخلــت عليــه جواهــر وشغلت الليــت وهي تقول : عبووووود قووم ...!!!

عبدالله من النوع اللي أقل شي يخرب عليه رقاده قال بتنرفز خفيف : طفي الليــت جواهـر ..

جواهـر وهي تطالع ساعتهـا : شنو أطفي الليــت .. مابتروووح شغلك !!!

عبدالله وهو ينسدح على بطنه ويحظن المخده : مااخذ اجـــازه ثلاث أيــام ...

جواهـر : وأنت بس هذي شغلتك ... ياأجازه ياغــياب !!!

عبدالله وهو مغمض عينه : الشركه مو شركه أبوي ؟؟؟ خلاص عيل أنا ولد صاحب الشركه ولي حق أخذ اجاازه أكثر من غيري

جواهـر وهي متخصره : لا مالك حق ... وله ليش أنك ولد صاحب الشركه .. تسوي اللي يعجبج .... ألتزم بدواامك أحسـن لك لو يدري عنك الوالد

كرك عند باب الشركه

عبدالله بستهزاااء : اللي يسمعج يقول الوالد يدري عنــا ... هذا زيــن أذا لمحته بالشركه .....

جواهـر : ولو .. المفرررووض تكون قدووه للموظفيــن

عبدالله اللي زهق من محاضرتها اليوميـه قام قعد وقال : أقول يافيلسوفة زمااانج ... ممكــن تقضبيـن البــاب وبدووون مطرووود .. فيني نووم أنــا

مو نــايم أمس

جواهـر : آآآي مو سهر طول الليــل ورقاااد طول النهــار

عبدالله : آبي أعرف أنا ولدج وأنا ماادري !!! وله ريلج ؟؟ وله لا لا .. أصغر عيالج ...

جواهـر بثقه: أخوووي ..

عبدالله بتلميــح : الكبيــر

جواهـر وهي تهز ريلها بالخفيف : مافيهـا شي لو الصغير نصح الكبيــر

عبدالله : ياقلب قلب قلب أخووج أنتــي... ممكــن اطلب منج خدمه

جواهـر : تدلل ..

عبدالله : أخذي لج ورقه وقلم .. وصفي فيهم هالدرر .. يمكن تحتـاجينهم مع الزمــن ...

جواهـر وهي ترفع واحد من حواجبها بطريقه زااده ملامحها الحلوه جمال : تطنز مع هالوي ..

عبدالله وهو يمسح على ويها : آآآآبي أنـــام حرام عليج

جواهـر : زيــن قوم صـل الصبح

عبدالله فز من سريره : اللــه ..!!!؟؟ نسييييـــت أصلــي ...الله يخس أبليس وأهله

ومر من صوب جواهـر بسرعه البرق ودخل الحمام الله يعزكم يتوضــى



عبدالله ممكـن يستهتر ويهمل أي شي

ألا صـــلاتـــه



جواهر ضحكت على منظره : واللــه هبل هالولد ..( طلعت من غرفته على غرفة مشــاعل )

وطقت البــاب مره مرتيـن ثلاث محد رد

فتحت البــاب الا بالغرفه نظيييفـــه ومرتبــه ومحد فيهـا

جواهـر بستغراب : وويــن راحت !!؟

طلــعت ومرت على غرفه عيســى طقت البــاب كذا طقــه الا صوت عيسى : قــاااااااااااااااااااااااااااااااايم واللــه قااااااايم أرحموونــي ..

سندرتووني والله

جواهر جاتهـا الضحك وحاولت تفتح البــاب بس لقته مقفوول : زيــن مابتنزل تتريـــق ...

عيــسى : بنـــزل بس فاااارجي واللي يرحم والديج ...

جواهـر ضحكت وقالت : هههههههه آآنزيــن



وخرت عن باب غرفته وراحت غرفة فيصل اللي من أوقفت عند باب الغرفه تذكرت أنه بالشغــل

جواهـر ببتسامه عريضه : ووووي فديته أخوي آآنــاا.. أحسنهم والله

بعد مالفت على الشعب اللي فوق نزلت تحت لقت أم فيصل قاعده تنطرهم ينزلون يتريقوون

جواهـر وهي تقعد جنب أمهـا : قومتهم ...

أم فيصل : جزااج الله ألف خيــر يابنتي

جواهـر بتسأل : يمه ... بسألج

أم فيصل : خيــر يمه ..!!؟

جواهر : خير أن شالله ... مشاعل وينهــا ...؟ مو بغرفتهـا

أم فيصل ببتسامه هاديه على شفايفها : مشاعل من قاامت وهي بالحديقه ...

جواهـر تنهدت بأرتياح : أأشوه قمت احاتيهـا

أم فيصل : لا تحاتيــن أول ماقمت دورتهـا بالبيـت كله لقيتهـا بالحديقه

جواهـر سكتت شوي : يمـه تحسيـن أنهـا تذكرت شي ؟؟

أم فيصل تهز راسها بالنفي : لا يمــه .. اللي أشوفه أنهـا بدت تتأقلم مع جو البيـت واللي حولهـا ...وكأنهـا تعيش حياتهـا لأول مره ..

جواهر : تصدقيـن يمه أمس بغت تشوف ألبوم صور الخطووبـه

أم فيصل بتسأل : آآي خطووبــه !!

جواهـر : خطوبتهـا هي وطلال ..

أم فيصل عقدت ملامحها : لا يكووون تشوفهـا مانبيها تذكره .. شفتي حالتهـا شلون كــانت قبل الحا.... ( الأ عيسى نازل وقاطع عليهم سوالفهم )

عيسى بضجر : أقول يمه .. لا تطرشيــن لي ثاني مره فصووول يقومنــي لصلاه الفجر ... تراااه أأأذيـــه .. سندااااااااررره يــانـــاس

( وهو يقعد ) وجاات الاخت جواهر كملت عليــه .. ( ياأشر على رااســه ) صدعــــت منــكم صراااحــه جــاني صدااااع نصفي

أم فيصل : لا اله الا الله محمد رسول الله .. أصبحنا وأصبح الملك للــه .. يااااااااااااللـه صبااح خيــر على هالنجره

عيسى وهو يقرب صحن البيض منه : حرااام الواااحد يشتكي همه ..؟؟

أم فيصل : النــاس تسلم أول .. تقول صبــاح الخيــر .. مو داااااش تصـــارخ وتهاااوش

جواهـر تكلم أمهـا : ماعليج منه يمه .. كملي ..

عيسى لجواهر : جواهروووه .. عن اللعانه هااا ...

جواهر بأندهــاش : شسوووووووووويــت ..

عيسى : سلامتج ..

أم فيصل : يلا بس عاااد .. سكتووا عن النجره والهوااش من صباح الله خيــر (تكلم جواهـر ) وأنتي البوم الصور جيبيه عندي بغرفتــي

بخشه عندي .. ماأبيهـا تشوفه

جواهر بتسأل : بس يمـه ماتشوفين أنه هذا شي من حقهـا .. يعني لازم تعرف انه طلال كان خطيبهـا بيــوم .. وأنـــه ....

قاطعتهـا : لاااا ... وألف لا .. ماأبيهـا تتذكر وترجع نفس قبل .... تبين تشوفينهـا صبح وليــل دموعهـا على خدهــا .. وماعلى بالهـا الا ولد عمج هذاا

عيسى اللي دااش عرض : راايي من راي الوالده ..

جواهر : على رااحتكم .. اللي تشوفونه .... بس أذا مادرت اللحيـن بتدري بعديــن وأكيد من حد من عيال عمي سلطان

أم فيصل : ولــيــش هم لهم ووي يتكلموون بسالفه ولدهم اللي تجيب المرض .... هذا ورااه بلاوي .. على بالج بس سالفه انه فصخ خطووبته

من مشاااعل هي اللي مكرهتني فيــه .. لا يامـامـا واايد أشيــاء مكرهتني في هالادمي

عيسى : وماله دااعـي تنذكر ..

جواهـر وهي تطالع أمها وتطالع عيسى : أشيـاء مثل شنو ...

عيسى : عن اللقافه هـااا .. وأشوف أكلي

جواهر : زيـن عطونــي عناويـن بس ماأبي الموضوع كامل

عيسى بطنازه : أي عناويـن وأي موضوع .. قاعديـن بحصه عربي أحنــا

جواهـر : أكل أكل بس وأنت ساكت

( ألا عبدالله نــازل )

عبدالله وهو ينزل بخطوات سريعه من ع الدري : ولااااا تنطروونــي ولا تقولون عبدالله للحيــن مااجــا .. على طووول غزوا الصحوون

( يطالع عيسى ) وداام عيسووه قاعد .. لا بالله كدينـا خيــر

جواهر لعبدالله : محد أكل غير عيسوووه .. أحنـا ننطرك

عبدالله وهو يقعد جنب عيسى وينغزه بطرف صبعه : أنت هيييــه أصبر شوي الاكل ماله اجنحه صدقنــي ماايطيــر

عيسى اللي يكره أأحد ينغــزه : هييييييييه آآآنـــت لا عاد تسوي هالحركه لا يجيك الصحن الحيـن

عبدالله وهو يضحك ويرجع ينغزه وعيسى ينقز: ههههههه آآآسمــع ..!!!!! هههههه والله شكلك وأنت .....

قاطعه عيسى بصرخه قويه : عبووووووووووود .. بلا ثقل طينه من صبااح الله خير

عبدالله وهو يصارخ بوي عيسى متعمد : عيسوووووووووووووه .... ( يرجع ينغزه ) تعجبنـي وأنت تنااقز

عيسى قام وقف : أوووووه .. تراااك تعل

عبدالله : روح اقعد جنب جواهـر أأأبي ماماتــي < قالهـا متعمد

عيسى رجع قعد : مانــي متحرك زيــن ..

عبدالله وهو يطقه على كتفه علامه فخر : كفووو والله هذولا الريايل السنعه .. اللي مايشردووون

أم فيصل اللي صدعت من صرااخهم من صبااح الله خير : أنتوا ماتعرفون تتكلمون بصوت وااطي .. لازم بصراااخ

عيسى : هذا عبوود .. كان الجو أوكي قبل لا يجي .. من جى عفس علينــا القعــده ..

جواهر وهي تراقب تصرفات أخونهـا والابتسامه على ويها : والله أنا اللي أصغر منكم أعقل منكم بمليووون مره

عبدالله وهو يمد يده بوي جواهـر يعني ( أأسكتــي ) : رجاءا .. يالفيلسوفه .. مانـبي نصاايح .....



وكملت القعده مابيـن ضحك وغشمره وصرااخ وعصبيه ويرجعون يضحكووون





بينمـا برى عند مشاعل

اللي أكتشفت شي أمس وهي رااجعه غرفتهـا وكـانت متملله

فتحت درجهـا وقعدت تنبش فيه تدور شي تقرى يسليهـا وبالمره يساعدها تذكر شي

لقت دفتــر كــان محطوط تحت كلش وصعب أنك توصل له بسهوله

الا أذا فتشت

طلعته وفتحته كــانــت مذكرااتهــا



وااللي اكد لها أنهـا مذكراتهـا أنهـا بالبدايـه عرفت بنفسهــا

بس اللي محيـرهـا ومخلي تفكيرهـا مشغول أنـه في شخص وبالاخص ( شـاب ) كــانت تتكلم عنــه بمذكراتهـا بدون ماتذكر اسمه

بس من هذا الشــاب ماعرفت .. لانه مذكراتهـا اللي مو مكتوب فيهـا الا ثلاث صفحـات

الاولى تعرف بنفسهـا والثـانـي كتبت فيهـا عن حب أقتحم قلبهــا

بس أأخر صفحه كتبتهـا بمذكرتهـا واللي هي الصفحه الثالثه كــانت بعنوان

.

.

.



خدعنـي الـخــايــن





أدعـا بحبه لي .. وحين أصبحت مجنونه بهواهـ رمــانــي وداااس فوقي وأكمل حيــاتــه

كم أكرهه ذلك المغرور المتعجرف الخائـن ..

كيف يستطيـع آن ينسج لي أرق وأعذب كلمـات الحـب ...

ليبرهن لي صدق حبــه ...

كيـــف يرميني بـ بحر حبه وغرامه .. وهو أكيد أنـي لا أستطيع السبـاحه ] بـدونـــه [

ويتخلا عنـي بكل سهولـه .. ويتـركنـي أغرق وأغرق ........وأغرق



كم أحببته وكم كرهته وكم بكيت وكم ترجيت !!!

كــم ترجيته أن لا يتركنـي وحدي

\

\

لا أريد العيش بدونه

/

/

وهو كـان يصدنـي بكل قوه

جعلني أستحقر نفسي وأنــا أتوسل أليـه آن يعيدنـي ألى دنيـاه

\

\

لا أستحمل العيش بدونه

/

/

لا أنسـى نظراتهم لي

نظرات اللوم والعتب .. بأسبــابه ..

أصبحت أضحووكه لدى من كانوا يكرهونـي

وأصبحت تلك الفتاه المكسوره بعد ماكنت قويه لا يأثر فيهـا شيئ

حتى أتى هو وكسر زجاج قوتي وغروري برصـاص يدعى الحب

حطمنـي بدون أن يلملم شتاتي

دمرني بدون أن يعيد بنائي ...



مازلت أتجرع سم غدره وخيانته لي

مازال جرحه يتسع مع كل ذكرى لي معه



كـــم أكرهك يامن كنت في يومـا أحب النـاس لي



آكــــــــــــــــــــرهــــــــــــــــــــــــــ ــك



.

.

.

مشـاعل كـانت تقرى وفي بالهـا ألف سؤال وسؤال قالت بقلبها : ( من هذا الشـاب اللي أأكرهـه ..؟؟ من ممكـن يكــون ..

من هالكلمـات شكلي حبيـت من قبــل ... بس منو ياربي .. ( حــاولت تتذكر ..بــس ) مــافي فاايده .. ( سندت راسهـا لورى ) .. مافي أمل أتذكر شي

( ردت ونزلت راسها لدفتـر وقعدت تتصفح أوراقه على وعسى تلقـى بينهم شي يذكرهـا )



في هالاثنـاء وبمكـان مايبعد عن مشـاعل كثيــر

وبالاخص عند باب الشـارع



نزلوا نـايف وسعود من السيـاره لانه عبدالله عازمهم

نايف وهو يسكر باب السيـاره ويعدل غترته جدام جامت السياره : شرااايــك سعود ؟

سعود : عدل شكلك تــام .. يلا خل ندخل حرقتنــا الشمس

نايف وهو يلقي اللمسات الاخيره على مظهره الخارجي : أوكي خووش .. جذي أوكي ... يلا توكلنـا



دخلـوا الاثنيــن كعادتهم البيـت بدون لا يطقون جرس ولا شي

لانهم متعوديــن آنهم يدخلون وسيده ع الميلس

وهو يمشوون الا سعود يوقف نـايف وهو يقول : يااااوييـــل حالــي أنـــا .... تشوف اللي اشوفــه نيووف

نـايف : وويــن ..

سعود اللي يأشر على مكـان بعيد شوي عنهم : المــلاك اللي قاعد بالحديقه

نـايف وهو يطالع المكــان اللي يشوفه سعود وشاااف مشااعل قالت وهو يصفر بأعجــاب : قمــــر .. قمـــر

سعود : ياااويل قلبي أنــا شلون بنــاام اليــوم

نايف تذكر عبدالله وقال وهو يطق سعود على صدره بقووه : هييييه أنت .. هذي أخت رفيجك .... شفيك نسيت

سعود اللي أنتبه على نفسه من جااب نايف طاري عبدالله قال بأحباط: آآي واللــه ....

نايف : لو يدري عنـا عبدالله ذبحنــا

سعود وهو يمشي صوب الميلس : أمش أمش ... أمــا يجي يشوفنـا قاعديـن نطالع اخته .. بيرتكب فينا جريمه

ناايف وهو يلحقه : أشوه أنك تعــرف ( بقلبــه قال ) مـــلااااااااااااااااااااااااك مو بشـــر ..





بينمـا دااخل وعقب ماخلصـوا ريوق الا عبدالله

قام وهو يقول : الحمدااللــه

أم فيصل : بالعافيـه يمه

عبدالله ببتسامه : الله يعافيج .. يلا يمه أترخص ... بروح الميلس انطر ربعــي الحيـن بيجــون

أم فيصل بصدمه : الحيــن !!!!

عبدالله بتلقائيه : آآي الحيــن ..

أم فيصل وهي تقوم : وووي يعل أبليسك قول اميــن .. أختك بالحديقــه ..

عبدالله بصدمه :.. حلفــي ...

أم فيصل : شحلف مع ويهك .. روح خلهـا تدخل لا يدخلون ربعك هالخمه ويشوفونهـا

عيسى وهو يقوم : امش امش ...

طلعوا عيسـى وعبدالله وسيـــده ع الحديقه ووقفوا أثنينهم فوق رااس مشاعل اللي اخترعت : بسم اللـه شفيكم

عبدالله : حد دخــل ..!؟؟ .. شفتي حد

مشاعل بستغراب : لا .. ماشفت حد ..!!

عيسى وهو يمسك مشاعل من يدها : قومي قومي .. دخلي دااخل .. ربع عبووود بيجوون اللحيــن

مشاعل قامت وهي حاظنه الدفتر لصدرهـا ودخلـت دااخل بدون ماتعارض



عبدالله اللي تم بالحديقه وهو متوتر : لا يكوون دشووا وشافوهـاا !!؟؟؟؟ قسماا باللـه ...

ماكمل جملته وراح سيده الميلس وقف جداام باب الميلس وهو يحاول يسترخي

أخذ نفس ... شهيق وزفير ودخل جنه داااش حرب

وأول مافتح الباب الا نايف وسعود أنقزووا من الخرعه

عبدالله وهو يطالعهم بنظرات تفحص : آآنتـــوا أهنــي

سعود اللي قالها بتردد : آآآي ... أأي أحنا هني عيل هناك ..

عبدالله وهو يضيق فتحت عيونه بتفحص أكثر : من متـى

سعود كان بتكلم الا نايف نااط : من الصبــح .. من الساعه 6 أحنــا هنــي الله يسلمك

عبدالله اللي كانت ملامحه تحمل كل ملامح الشك تحولت الى الاندهاش : 6 ....!!!؟؟؟؟؟؟؟؟

سعود اللي تنهد بأرتيــاح بس مو بطريقه وااضحه عشان لا يشوفه عبدالله

قال نايف : آآآي من 6 ... قعدنــااا نطالع التلفزيــون ..... ( يأشر على الميلس ) حتى ماتشوف المكــان زريبه

عبدالله اللي أنتبه على المكـان اللي كان نظيف لما تركه أمس بس اليوم أنعفس أرتاح نسبين أنهم ماشافوا أخته وقال بلهجه امر : يلا اشوف قبل لا نطلع نظفووووا المكــان ...

سعود : طيراااااااااااان الله يسلمك

ناايف : أنت تدللل بس

وقاموا ينظفوون بدون أأي أعترااض أو احتجاج

أستغرب منهم عبدالله ( صايريـن ذربيـن زيــاده عن اللزوم .. والله تحت راسهم شي .. )

عبدالله : أنطركم بالسيــاره لا تتأخرون ..

سعود : أوكي



طلع عبدالله الا سعود قال لنايف : والله انك ذكي .. وأنا اقول ليش تبينـا نعفس المكــان ونشغل التلفزيون .... طلعت منت هيــن ...

نايف اللي ماصدق فلت من يد عبدالله قال : آآقول ... ثاني مره ماااني دااخل الميلس بدون مايسمح لنـا عبدالله ...صورتهـا للحيـن ببـالــ ........



الا عبدالله فاتح البــاب

وتصرقعـــوا الاثنيــــن ..... حسوا أنهم خلااااااااااااااااص أنفضحووا





نهـايه الجزء الثـالث



شنو ممكـن يصير بالجزء الجــاي

ومشاعل اللي ماتعرف شي عن ماضيهـا ..

ممكن تعرف الشـاب اللي كانت كاتبه عنه !!؟

وله أنه هالشي صعب شوي داام انه محد راضي يقول لها أنه طلال كان بيوم خطيبهـا

ومن اللي كان متصل لهـا بالليــل معقــوله يكون طلال !!؟؟؟

ونايف وسعود اللي بدون قصد شافوا مشاعل ....وقدروا يفلتون من يد عبدالله بالمره الاولى

بيفلتوون منه بالمره الثـانيــه ..!!!

كل هذا بنعرفه بالجزء الجاي

الجزء الرابع


نايف اللي ماصدق فلت من يد عبدالله قال : آآقول ... ثاني مره ماااني دااخل الميلس بدون مايسمح لنـا عبدالله ...صورتهـا للحيـن ببـالــ ........



الا عبدالله فاتح البــاب

وتصرقعـــوا الاثنيــــن ..... حسوا أنهم خلااااااااااااااااص أنفضحووا

عبدالله وهو داش سيده لصوب التلفزيـون : نسيــت سويج سيـارتي هنــي ... من امس وأنا ادوره توني متذكر ... ( يهز راسه يميـن ويسار ) والله على مخ .. عجيييب

نايف بقلبه ( الله لا يوفقك زيــن ... طيرت قلبي لا بارك الله بأأبليسك ياأأخي )

سعود بقلبه ( الله يلعن أبليس وطوواااااااايف أهله... زاااااغ قلبي من الخرعه ...... وأنت تدور سويجك !!!! قول أميـن ... ( قالها بحره ) روح الله يوفقك )

عبدالله أخذ السويج وهو متجه لباب الميلس بيطلع بس وقف وألتفت عليهم وهو يقول بستغراب : شبلاكم متحنطيــن ..!! يلا بسرعه وراانــا طلعه احنـا

نايف بقهر : زيــــــــن .. روح أذلف أنطرنـا بالسيــاره ..

عبدالله طالعه بتعجب وقال ببلاهه : على امرك ... لا تتأخروون ..( وطلـع )

سعود وهو يحذف المسند اللي كان شايله على أنه بيحطه عند الجلسه الشعبيه : قسما بالللـه وقــف قلبي

نايف بحرره : مااايســوى علينــا واللــه شفنا أخته بيطلع علينـا أغلى من بيع السوق ( بحره أكبر ) ... يلا يلا .. نظف خلصنـي ..

سعود بغضب : لا تقعد تكلمني جذي..

نايف بقهر : شوووف سعودووه .. تراني مو متفيق لك ..... ترى عادي اخذ فيك مؤبد اللحيـن .. بنفسي للحين أرجف من داااخل .. حشى مو عبدالله هذا .. طرزان

سعود وهو يضحك بأستهزاء : هيهيهيههيهه ياطرزان أنت ... نظف وأنت ساكت

نايف بغضب : لا تحدنـــي أقوم لك اللحيـن

سعود طنش له وقعد ينظف

ونايف تعوذ من ابليس وقعد ينظف



أمـا داااخـــل



راحت مشاعل فوق غرفتهـا

وحطت دفتر مذكراتهـا اللي يحمل ( أسأله وااايد ) تبي تعرف أجوبـه لهم

بس ... شلوون ماتعــرف

تبي تسأل أي حد أذا هي كانت تحب من قبل ..وله لا

بس خايفه يكون هالشخص محد يدري عنــه ... يمكن كانت تحبه بدون ماتعلم حد

وأذا سألت بتنفضح ..

مشاعل وهي تحط الدفتر بدرجهـا : وآنـا ليش حارقه دمي جذي .. الايــام كفيله بأنهـا تذكرنـي

سكرت الدرج بعد ماأستقر الدفتـر دااخلـه وقالت وهي تتنهد بحزن : بس معقـوله أتم فتره طويله وأنا جذي ... جنــي أأعيش حيــاتي من يديد .... كاأني أنولدت تونـي .. وعمري ماتعدى الـ 3 أيــام ... !!

.

.



بيت بو عبدالعزيز



طلال اللي كان يتكلم بالجوال وباين انه معصب : يابنـت الحلال قلت لج خلاااص ...أنا نسيتج .. شيليني من بالج

البنـت اللي أغرقه بنوبه من البكاء : تكفـى طـلال .. بموت من دونك ...

طلال : ياغـلا .. أنا خلاص بطلت هالسوالف ربج هداانــي ... روحي بطريجج وستري على روحك وربي يرزقج باللي يستاهلج أكثر مني

غلا وهي تصيح بألم أكثر : آآبــ ـ ـ ـيـ ـ ـ ـك أنـت .. أحـ ـ ـ ـبـ ـك أنت ياطـ ـ ـلال

طلال اللي صوت صياحها ضايقه قال : غـلا ...

غلا : دنيـتهـا كلهـا ...

طلال : آعتبرينـي مثل أخوج .. صديق .. بس حبيب أأسف ...

غلا بصرخه قويه : ليـــــــش ... قولي ليـــش ..

طلال بحزم: وطي صوتج ولا تصارخيـن علي ..

غلا ماردت عليه ماكان بايـن الا صوت شهيق قوي

طلال : آآنــا أحب وحده ثانــيه

غلا وهي تصيح بعد ماوطت صوتها : تحبهـا وله بتلعب عليهـا مثل مالعبت فيني ...

طلال : والله أنا ماجبرتج ؟؟

غلا أختفى صوتهـا بنوبه بكاء حاده وقالت : حـ ـ ـ ـ ـ ـرام ع ـ ـ ـ ـليـ ـ ـك واللـ ـ ـ ـ ـه حـ ـ ـ ـ ـرام

طلال : غـــلا ... آآنــاا أأسف سامحيني ... ( سكت شوي وبعدها قال ) فمــان اللـه

غلا ردت بسرعه : صبــر ... طلال ... ( سكر بويهـا ) .. ألوووووو .. طلاااااال .....آآآآآآحبـــــــــــــــكـ حراااااااام عليك والله حرااام



طلال اللي كــان متألم أكثر منهـا من دااخل شلون كــان يلعب عليهـا ويقص عليهـا

وخلاهـا تعتقد انه يحبها ... حس بتأنيب الضميـر القوي ..... كــان المفروض مـايسوي فيهـا جذي

كان المفروض مايسلك هالطريق من الاساس .. اللي ضيعه .. وخلاه يخسر مشـاعل

طلال : سامحني يارب ..... آآنــا تبــت .. تغيــرت خلاص ... ومـاني رااجع لذيج العيشــه .. ماأبي شي غير أنه اللي حولي يثقون فيني من يديد

دخل عليه عبدالعزيز وهو يقول : طلووول .. أنت هني وأنا عافس عليك البيت أدورك

طلال مارد عليه ولا التفت له وتنهد تنهيييده طويله

عبدالعزيز وهو يقرب صوب طلال : شفيــك ؟؟؟؟ ويهك متغيــر

طلال بستهزاء : توك منتبه أنه ويهي متغيــر ... صار لي فتره وانا على هالحال .. ومحد حاس

عبدالعزيز وهو يوقف جدام طلال : آآفــاا بس أأفــا وأنا ويـن رحت ..

طلال : آآنت لاهي بحيـاتك .. لاهي مع ســاره .. وطلبـاتهـا ....

عبدالعزيز : شدعووه طلوول .. لا ساره ولا غيرهـا بيبعدوني عنك ..

طلال : آآي واااضح .. والدليل أني من كثر ماأنـا مجابلك حفظت تفاصيل ويهك بكل دقه ..... وبعديـن هي خطيبتك .. أأكيد بتلهـى معاهـا وتنسى أخوك

عبدالعزيز بنبره تحمل كل معاني الجد : طلال شفيــ ك؟؟ قولي لي .. أفتح لي قلبك

طلال : قطعت علاقتـي مع غلا ...

عبدالعزيز بتسأل : غلا .. اللي كنت تكلمهـا ؟؟

طلال هز راسه بالايجاب

عبدالعزيز أبتسم : زيـن ماسويــت ... بنات الناس مو لعبـه ...

طلال : عشـان مشـاعل مستعد أسوي أي شي .. بس ترد لي ..

عبدالعزيز : وأنت للحيـن عندك أمل ... بعد اللي سويته فيهـا مستحيييــل يسمحوون أنهـا ترد لك

طلال بتنرفز : يعني الوااااحد مايخطي .. آنـا أنســان ماني ملاك ...!!!!

عبدالعزيز : روح قول هالكلام لهم ...

طلال بغضب : وهم يعطوون الواحد فرصه يعتذر وله يبــرر ... وأنت بنفسك كنت معـانـا بالميلس أخر مره رحنا لهم ..

شفت نظراتهم لي .... جني حشره .. جني ولا شي .... وأبوهـا شوي ويقوم يذبحنـي بس أحتراما للوالد ساكت أنـا تعبت يااعبدالعزيز من هالعيشه

واااللــه تعبــت .... ( أرتفع صوته ) .. تعــبـــااااااااااااان واللله العظيم تعبـان

عبدالعزيز وهو يمسك يد طلال ويخليه يوقف ويحظنه : حـــااااس فيــك ... ياطلال .. صدقني حاس

طلال اللي كان يتمنى أحد يضمه عشان يفجر أنهـار من الدموع اللي صار لهـا فوق الشهور محبووســه من أفترق عن مشاعل

بس ولا دمعه نزلــت ..

طلال بصووت خانقته العبره والدموع تتسابق تبي تطلع .. بس ولا وحده شافت النور : آآآبيــهــا ..

عبدالعزيز بأسلوب تشجيعي : يلا عاد ... مو بنت اللي تسوي في أخوي جذي .. أنت قوووي ياطلال .... واذا لك نصيب فيهـا بتاخذهـا

( يبتعد عنه شوي عشان يشوف ويها ) ... مو أنت تقول تغيــرت ؟؟؟ ...... أثبت هالشي للكــل .. بين لهم أنه طلال المستهتر الطاايش

رااح وراحت أياامــه .. ورهم طلال اليــديد .. وصدقنـي بيحبوونـه ..

طلال وهو يرفع نظره لفوق ويطلق تنهيييده طووويــلـــه مليـانه ألم وحزن وهموم ممكـن أنهـا تشيل السقف من قوتهـا ورجع نزل نظره اللي أستقر على وي عبدالعزيز المبتسم

طلال هز راسه وكأنه يأيــد كلام عبدالعزيز وقال : آن شاللـه ...





تحت بالصاله عند شيخه اللي قاعده مع مهند ومعاني اللي يلعبون سونـي

وتنطر واحد منهم يخسر عشان تلعب

معـاني اللي خسرت قال بغضب وهي تدز مهند : غشـااااااااااااااااااااااااااااااااش ...

شيخه : هيييه أنتي شوي شوي عليه .. بغى يصك راسه بالقاع ..

معاني قامت وهي تقول : آآحسـن ... ترااه غشـاش ... اللحيـن بيخسرج

شيخه وهي تاخذ الجهاز : وووي بالاحلام .. أنا شوااخي أغلب ولا أنغلب

معاني : آآي أأي بخيالج هذا ... أطلع أتمشى بالحوش احسن لي

شيخه : عشان يكرج عزوز

( طبعـا مهنـد قاعد يلعب ولا هامه النجره اللي تصير حوله )

معاني : آآآآآآآآآف .. حتى هوى مانقدر نشم ... متى يتزووووج عزوز ويسافر وأفتك ...

شيخه عشان تحرهـا : ووي فديته أن شالله يأجلوون العرس بعد .. عشان ماايفارقنـي ..

معاني : ماالت عليج أقول ... بطلع من باب المطبخ الثاني وبروح ورى البيــت ... بعد قولي بيكرج ...

شيخه : ولا تزعليـن .. بيكرج ..

معاني : كريييييييييييييييهه



وراحت عنهـا معــاني دخلت المطبخ وطلعت من باب المطبخ الثاني اللي يطلعج على ورى البيت

لقت صالح قاعد على الكرسي اللي حاطينه برى وفي يده جهــاز التحكم عن بعد( اللاسلكي ) ويلعب بسيــاره

معـاني : وأنا اقول شفيك مالك حس ..

صالح طالعهـا وأبتسم ورجع يلعب بالسياره

معاني وهي تقعد جنبه : من متى أنت هنــي ..

صالح : مادري .. بس صار لي مده وانا هنـي

معـانـي تمت تراقب السياره اللي يوديهـا يمين ويسـار ..

صالح : اليوم رفيجي بيــجــي ..

معاني أبتسمت : من أبراهيم

صالح : آآآيـــووه ...

معـانـي : وووي فديته من زمـان عنه

صالح اللي عصب شوي : عيييب .. شنو تقوليـن عن رفيجي فديته ؟؟!!!!

معاني وهي تضحك : والله برهووم ماتعدى الـ 7 .. لا كــان اكبر مني بعديـن تقدر تقول عيييب ....

صالح صد عنهـا وهو مكشر وركز نظره على السياره

معاني اللي تموت فيه باسته على خده وقالت : ووي فديت اللي يغار على أخته ... خلاص أسفه ..مالت عليه زيـن جذي ؟؟

صالح ماألتفت عليه وأبتسم





بيت بو فيصل



العصـر

كـانت مشـاعل متمللـه قاعده بروحهـا بالصاله .. محد موجود بالبيـت عبدالله هالحزه يكون بالنـادي

وعيسـى نـايم .. وفيصل طالع مع ربعه ... وجواهـر و أم فيصل خذوا الدريول وطلعوا ماتدري وين راحوا

كـانت تبي تجي معاهم بس جواهـر رفضت وبشده وقالت انهـم مابيتأخرون

كانت تفكر أكثر شي بتصرفات جواهـر معاهـا هاليــوم ...

( مـادري شفيهـا متغيره اليـوم .. ماتقعد معاي وايد وكله تتكلم بالتلفوون وأذا شافتنـي سكتت وله تسكـر .... وكل شوي طالعه وترد بأكيـاس

ماتخليني أفتـح ولا كيس منهم .. شسـالفتهـا ؟؟؟ شبلاهـا تغيرت !!!! يمكن هم أصلا جذي معاملتهم معاي من قبل الحادث ... وفي هالكم يوم أهتموا فيني شوي وعقبها كلن رد لحياته الأوليـه .... آآآف ضييييييق .. مللللل آآبي حد أسولف معاه آآآبي أعرف اشيـاء اكثر عن ماضيي ؟

بس ... محد متفرغ لي )



وبينمـا هي غرقـانه بالتفكيــر .. الا عيـسـى نــازل من الدري وشكله توه قـايم من الرقـاد

كـان ينزل بخطوات بطيئه ولابس جلابيــه

أول ماحط ريله ع الارض راح سيــده المطبخ وماأنتبه لوجود مشاعل بالصـالـه



مشاعل اللي زادت ضيقتهـا لما شافته راح المطبخ ولا حتى ألتفت عليهـا قامت وهي تقول بقلبهـا

( آآآوووف .. أنـا شلون كنت عايشــه بهلـ بيــت جذي !!؟؟ محد مهتم بالثـانـي كلـن لاهي بعمرهـ ..)

طلعت الحوش وكـان الجو حلـــوو .. رااحـت الحديــقــه وسيــده صوب ( المخبأ السـري ) ودخلــت داخل وتسنــدت ..

وحظنــت ريلهـا الثنتيـن لصدرهـا ودفنــت ويهـا بيــنــهم

وغمــضت عيـــونهــا ...

وأأبـــتـــــدت أفكـــارهــا تودي وتجـــيــب ..



دااخــل بالمطبخ عند عيـسـى



عيسى وهو يفتح الثلاجه : أأأأأأأأأأأأأأأأخ بمووت من الجوووع ..

قعد يدور شي ينأكل بس مافي شي جاهـز لازم يحرك روووحــه ويسوي لـه شي

عيسى وهو يسكر الثـلاجه بقووه زيــن ماأنكسر البـاب : آآستغفــر اللـه العظيم ... شكلي بروح أطلب لي من المعصره واايد أبرك



طلع الصاله ورااح سيــده لتلفون تووه بيشيله الا التلفون يرن

عيسى بغضب :.. ماااحلـت لهم الاتصالات الا لما جيت أبي أتصل ..

شاف الرقم لقى رقم بيت عمه

شاله ورد من طرف خشمه : آآآآآلـــوووو ..

شيخه : السلام عليكم

عيسى ( شتبي ذي متصله اللحيـن ) : وعليكم !!؟؟

شيخه : مشـاعل موجوده ..

عيسى : مــادري يمكن آآآي ويمكن لا ...

شيخه على بالهـا يستعبط عليهـا : عيسى عن العبط .. عطني مشاعل ..

عيسى : والــــــــــــلــــــــــه ...مادري عنهـا توني فااتح عيني وأول صوووت أسمعهـا صوتج ..

شيخه ( ياثقل طينه هالادمي ) : زيـــــن .. زيـــن .. أذا شفتهـا قول لهـا شوااخي أتصلــت

عيسى : يصير خيــر ..

شيخه : مع السلامه

عيسى سكر بدوون مايرد عليهـا

لا تستغربوون حركــاته ذي .. لانه أول مايقوم من النوم ماله خلق حتى نسمه الهوى

وشييخه متعوده على حركاته



شال التلفوون مره ثانيه وأتصل على المعصره

رن شوي وبعدهـا شاله راعي المعصره

عيسى على طووول حتى مانطر رااعي المعصره يرد : آآثنيــن سندوييج ديــااي وعصيـر برتقــال .. بسرعه

راعي المعصره اللي حاافظ صوت عيسى من كثر مايتصل قال : آوكي بــابــا ..

عيسى : عارف أنــا مين ؟؟ ولـه ....

قاطعه راعي المعصره : أنتا بـابـا عيسى كل يوم يجي معصره ولـه سوي تلفوون يبي يتلب تلب ( يطلب طلب )

عيسى : عليـــــك نوووور ... بس شووف لا تحط لي مايونيز بالسندويييج ترى اركب السيــاره وأجيك المعصره وأدفنك جنب أكلك ..

راعي المعصره : لا بـابـا أنا سوي وااااجد قوود ...

عيسى : يلا فمان الله

راعي المعصره : السلام ....... ( سكر بويهـا عيسـى )



عيسى أخذ نفس عميييييق وتسنـــد على الكرسي وغمض عيــونــه



......



كــان طلال قاعد في أحدى هالمجمعــات وبالاخص بمطعم مع رفيجه وصديق عمره سلمــان

يشكي لــه همومــه اللي حفظهـا سلمـان من كثر مايسمعهـا

طلال بنفس نبره الصوت الهـاديـه : أأقــولك محد طاايقني.. حتى أخوانــي الصغــار مالهم خلقي ..

سلمـان بلهجه مواساه أأعتــاد أستعمالهـا : لا تشيــل هم ياطلال ... مهمــا صــار ترى الدم عمره مايصير ماي

طلال ضحك ضحكه قصيره بستهزاء : هذا كلام نقولـه نونس روحنـا بـه ... بس بنسبه لوضعــي .. صــااار مــاي وخلص

وزيــن منهم راضيــن أقعد معاهم ببيــت وااحد لو مو كلام النــاس جــان شفتنــي أدوور بالسكيك ..

سلمــان : ماتوصل لهدرجه ...

تنهد طلال وقال : الا توصل .. اللي سويتــه ياسلمــان مو شوي .. ( سكت شوي وقـال ) أبــد موشــوي

سلمـان : يعني شمسوي أنــت ... كلهـا فصخ خطووبــه .. ماتسوى عليك ..

طلال طالعه بنظرات وشبح أبتسامه خفيفه على ملامحه وقال : أنــت تشوفهـا فصخ خطووبــه وخلاص .. بس هم لا ...

سلمـان : زيــن من حقك أذا ماعجبتك البــنــت تفصخ الخطووبــه

طلال : ومن قالك أني فصخت الخطوبـه عشان هالشــي

سلمـان بفضول : عيل ليش ؟؟

طلال قالهـا بألم وضيق : مزاااج ...

سلمـان بستغراب : مزاااج!!!؟؟

طلال كمل كلامه وقال : مليييــت منهــا قلــت أبــدلهــا ...

سلمـان بندهـاش : تبــدلهــا !!!!!!!!!!!!!!!!!!

طلال : أأدري مستغرب .. بس هذا كان تفكيييري قبل .... كل يوم وكل لحظه أأأكره روحي اكثر ياسلمــان

سلمـان : شايفهـا سيــاره عشــان تبدلهـا لا مليــت منهــا ؟؟

طلال : قبل كانوا البنــات بالنسبه لي مثل السيــاره ... لا مليــت منهــا وأنتهت موضتهـا بدلتهــا ..... بس دفــعــــت الثمــن غــااالـــي .. غالي واايد

سلمـان : بس أنــت ماكنت تكلم ألا غــلا .. واللي كانت خطيبــتك ..

طلال : كنــت نااوي أكمل في هالطريج ... بس ربك هداانــي ..... قبل لا أأضيــع صج ..

سلمــان : وعشــان سالفــه الخطووبــه أغلب أهلك كارهينك

طلال : سالفه الخطووبــه وسالفه السيــاره .. وسالفه عمــي وسالفه .. وسالفه ...وسالفـه.. خلهـا على اللـه بس ......

سلمــان : كل هذااا يطلع منك ...

طلال : وأكثــر ..أكثر ياسلمـان .. اللــه يستــر على عبيــده بس...



شوي الا مجموعه شبــاب جوو وقعدوا بطاوله قريبه منهم



طلال طالعهم ولمح بينهم فييصل وصد عنه ولا كأنه شافــه وقال لسلمـان : آآبــي أبتــدى مشرووع ... ولــه أشتغل أأي شغلــه ... تعرف حد يتوسط لي ؟

سلمـأن : وفر على روحك وأشتغل عند أبوك وعمك

طلال رفع واحد من حواجبه : آآآقــولك مايواطنون يطلون بويهي بالبيــت أروح أجابلهم بالشركه .. لا يبــه خلني بعيــد

سلمـان : آآآمممم .. مــادري واللــه ... شنهي الشغله اللي تبيهـا ...؟

طلال : آآآي شي المهم أأشتغــل ...

سلمان : واللــــ ـ ـ ـــه ..( قعد يفكر شوي وقال ) شوف بسأل وبرد عليك ..

طلال : بس بسرعه الله يخليك ..

سلمــان بتسأل وببتسامه يحاول يغير الجو الكئيب : شنــاوي عليـــه ...؟؟؟

طلال ببتســامه خفيف : نـــااااوي أتغـــيــــر ..





عند فيصل اللي من شاف طلال جنه شايف أبلييس



فيصل بتنرفز لواحد من ربعه : خليييفــه ...

خليفـه : هــلا !!!؟؟

فيصــل : قووم .. قوم أقعد مكــاني وأقعد مكانك

خليفه : ليش ؟؟

فيصل لخليفه : في ناس ماودي أشوفهـا

قاموا وتبادلوا بالأماكن بحييــث يكون فيصل معطي طلال ظهره





في جهه ثانيـه من هالمجمع وبالاخص عند جواهر وام فيصل



وفي أحدى محلات العطورات

جواهر لأمهـا : تهقيــن بيعجبهــا !!؟؟

أم فيصل : أأكيــد بيعجبهـا يعني ماتعرفيـن ذوق اختج ...

جواهـر ببتسامه عريضه : زيـــن .. بعديــن أبي أنمــر أشتري لهـا دبــدووب كبيــر ... لانهـا تحب هالسوالف ..

أم فيصل ببتسامه خفيف وهي تدفع حساب العطورات اللي شروهـا : أن شاللـه يمه ...

جواهـر بفرحه بقلبهـا ( آن شاللـه باجر بيكــون أحلى يوم بعمرهـا .. ولــه لا .. بيكون احلى يوم من بعد الحادث )



دفعوا الحسـاب وطلعــوا من محل العطورات على محل ثــانــي يبيــع ألعــاب

كــان المحــل رااقـــي ومن تدخل صوت الاغاني الاجنبيـه الهاديـه حاشره المكــان

تموا يدورووون بالمحــل لحد مـاطلـعــوا بــ دبـدوب حجمه متوسط بس شكله جنــان



طلعــوا من المحــل وسيــده على السيــاره حطوا الاغراض جدااام عند الدريول بما أنــه الشنطه ورى متروسه أغراض

وأتجهــوا البيـــت سيــده

بيــت بو فيصــل



طلــع عيســى وصوته العالي طالع قبله : زيـــــــــــــن زيــن أذيتنــا تراك



راح فتح البـاب واخذ الطلب وراااح الحدييقـــه قعد يــاكــل

ومشـاعل اللي مازالت قاعده بالمخبأ السري طالعته وأبتسمت وهي تقول بقلبهـا ( يالله عليــه .. على كثر مايــاكل مايمتــن هههه يحليـه شكله كيــوت )



طلــعــت مشاعل بدون ماينتبه لهـا عيسـى وجــات صوبــه وسحبت لهـا كرسي وقعدت

عيسى تصرقع وقال بلهجه عصبيه خفيف: آستغفر الله العظيم .... جذي النــاس يــجــون لا أحم ولا دستور .. ماتعرفيـن تتنحنحيـن ولـه تتكلميـن!!

مشاعل تلاشت الابتسامه حست أنـهـا ضايقته بالقعده قالت بصوت واطي : آآسفــه ..

وقامت جات بتروح الا عيسى يمسكهـا من يدهـا : تعــالي يبــه ويـن رايحه محد يكلمج أنتــي .. صايره جبريت

مشاعل وهي تسحب يدها منه بقوه: شكلي ضايقتك بالقعده .... عن أذنك ...

وأبتعدت عنه

عيسى وهو يلتفت ويناديـهـا : مشــــــــــــــاعـــــل .... تعــالي شفيـــج صايره تزعليـن بسرعه ....

لكـن مشـاعل ماردت عليـه ضايقهـا أسلوبـه ودموعهـا لو ترمش أنزلــت لكنهـا مازالت محافظه على قوتهـا وهذا الحلو بشخصيتهـا



عيسى وهو يهد كل شي : اللهم طولج ياروح

وقاام يركض يلحقهـا جات بتفتح باب الصالـه سكرهـ عيسى اللي وقف جدامهـا وهو يقول : يعني شنو على أي كلمه بتزعليــن ؟

مشاعل بجموود : عيسى وخر خلني أدخل لو سمحت ..

عيسى : واللي يقول لج ماني موخر وخلي شغل اليهال والبزران عنج وتعالي قعدي معاي

مشاعل عقدت ملامحهـا وبانت عليهـا العصبيه : عيسى لو سمحت ...

عيسى بجديـه : مشــاعل !! تراج صايره جنج بزر من عقب الحادث لحد يكلمج وله بتزعليــن ... حرك تبلش

مشاعل : واللــه أأذا مو عاجبتك ردني مكـان مالقيتني

عيسى بطنــازه وأستهزاء : وااللـــه !!؟؟ أردج لهم شقول .. هاكم أختي أخذوهـا جم يوم ليـن ترضـى وترجع ..!!؟؟

مشاعل عقدت حواجبهـا زيــاده وقالت بغضب تتخفى وراه دموعهـا : آآآآنـــت ليـــش جذي !!!؟؟

عيسى يمسكهـا من يدها : تعــالي بس تعــالي وعن الدلـع

مشاعل سحبت يدها منه وهي تصرخ : هدنـــــــــــــــي ..



دخل عبدالله اللي كـان توه راد من النــادي

بلبسه الرياضي وعلى ظهره شنطته مالت النـادي

وبايـن انـه منهــد حييــلــه



وشاف عيسى ومشـاعل وراح صوبهم



عبدالله بتسأل : عسى ماشر !! شبلاكم واقفيـن هنــي

مشاعل بصوت باين انهـا خلاص بتصيح : عبداللـه قولــه يوخــر ... أأبي أدخل دااخــل ..

عبدالله لعيسى بحزم : عيســى !!؟ شصــايــر

عيسى : واللـه ماسويت لهـا شي ... قلت لها كلمه شبت علي

مشـاعل بصوت عالي : عبـــداللــه كلمــه ..

عيسى لمشاعل بتنرفز خفيف: شهلـ الدلع الزاايــد اللي فيج ......

عبدالله لعيسى : عيسى خلاص صل ع النبي خلهـا تدخــل ..

عيسى وهو يشيل يده عن الباب ويبتعد عنهم رايح للحديقه : آآنــاا الغلطــان اللي قلت براضيهــا .....( يلتفت عليهم ) خلي عبداللـه يخفف عليج

أأي ماهو أنــا صرت أعــل القلب .. وثقيـل طينــه ومليييــغ وأكره مخلوق ع ويه الدنيـا ...( صد عنهم )

مشاعل طالعت عيسى وبعدهـا طالعت عبدالله ودخلــت داااخل



وسيده على غرفتهــا وسكرت البــاب ورمت نفسهـا على سريرهـا وقعدت تصيـــح

مشاعل بقلبهـا ( أووووووف ياربي شهلـ عيييييشــــه ... شلـــون بقدر أعيش معاهم .. !! شلـــون )



تـحت بالصـاله دخل عبدالله وحذف شنطته ع اقرب كرسي وراح المطبخ شرب مــاي

وسيــده غرفـه مشـاعل حتى مابــدل ثيـابـه



طق البـاب بالخفيف : شوشو ... شعــولــه !!؟ مشـاعل ..

مشاعل بعد مامسحت دموعهـا قالت وهي تحاول أنـهـا تخفي نبره البكاء بصوتهـا بس بدون فايده : مــاأبــي أكلـم حــد ..

عبداللــه : ولا حتــى آنــا ..؟

مشـاعل : مــاأبي أكلم حد خلــونــي بروحـي حرام عليكم ..

عبدالله : أوكـي .. أنــا بروح اللحيـن ... ولاهديتــي برجع لج ..

مشـاعل ماردت عليـه



بينمـا برى عند عيسـى اللي حركـات ودلع مشـاعل رفع ضغطـه



عيسى بغضب بعد ماأنسدت نفسه عن الاكل : قلت لهـا كلمــه ولعــت .. عيــل لو ماخذ ومعطي بالكلام معـاهـا شبتسوي ....

( يسند راسه بيـدينه الثنتيـن ويدخل أصابع يده بين خصلات شعره وهو يقول ) ياليتهـا ترجع نفس قــبـــل ... بس يــاليــت .... لو ماتهورت وتسرعــت

كـان كل هذا ماصــار ... ( رفع ويهـا ) بس أنـــا غبي .. ومتهـور وطايش .. كل اللي يصير فيهـا بأسبــابي .. أنـا السبب الاول والاخير بلي هي فيـه



شوي الا سيـاره داااشـه البيــت وينزل منهـا رجـل كبيــر بالســن

بس رزه وكشخه .. والله يخلي الاصبـاغ اللي خاشـه الشييـب



دخـل بو فيصـل بدون مايلتفت على عيســى وسيــده على غرفتــه عشـان ينــام ..

صـار له كم يوم ماذاق لراحه طعم حتى بنتــه مـاشافهـا





بينمـا عيسى طالع أبوه وصد عنه وقال : حتى ماكلف روحه يقول شلونك عيسى !!؟؟ ( قالهـا بغضب اكبر وهو يوقف ) أأي ماهو أنــا الزرراع ..





شـال روحه ودخـل دااخــل وراح غرفته هو الثـانــي وسكر البـاب بكل قوته أخر بيـت بالفريج يمكن سمع ...!!!!!!!!



.

.



السـاعه 9 ونص بالليـل في بيــت بو فيصل

وبالاخص بغرفه بوفيصل وأم فيصل



أم فيصـل بعتـاب : ياأبو فيصل ليـن متـى وأنت جذي .. ماتدري عن أعيـالك ... كله بالشغل وبس .. عطهم شويه من وقتك

بو فيصل اللي كان ياكل دوااه وهو واقف جدام المنظره : وانــا أشتغل حق من ..؟ هالخير اللي عايشيـن أنتوا فيه ماجا من فراغ .... ياأم فيصل أنـا قاعد أبنـي مستقبل العيـال

أم فيصل : ماتقصر يابوفيصل .. بس عيالك محتاجين لك ... آنـت حتى مافكرت تقعد تشوف مشاكلهم .... ترى عيالك الشبـاب محتاجيـن ابوهم

يبون ريال مثلهم يفضفضون له ....

بو فيصل وهو يسكر علبـه الدوى : ماأشوفهم محتاجيـني بشي .. كلن لاهي بحيـاتي عيسى مع ربعه وعبدالله مع النادي وفيصل مع لولوهـ

أم فيصل : بس وجودك معاهم ضروري ..

بو فيصل ألتفت عليها وقال بنفاذ صبر : مريم .... فضيهـا هالسيــرهـ ..

أم فيصل اللي ماأهتمت لكلامه كملت كلامهـا وقالت : آآنت حتى بنتك ماشفتهـا ... لو تشوفك اللحيـن أخترعت ..

بوفيصل : الحيـن هذا اللي مكدرج ومضايقج عشـان ماشفت مشاعل ... ولا يهمج اللحيـن اروح لهـا وأتسمر جداامهـا عشان تحفظ شكلي

وبكتب على ظهــري _ آآنــا أأأبووووج ¬_ ..

أم فيصل ضايقهـا أسلوبه اللي كله استهزاء : آآآآآنـــــت تغيـــرت واااايـــــد ...

بو فيصل بغضب : أنتي اللي تغيرتي مهب أنــا صايره حنــانه واايد ... واللي براسج لازم تنفذينـــه ...

أم فيصل بصدمه : آآآنـــااا ..

بوفيصل : مريم ... واللي يرحم والدينج ... مصدع أبي أنـــام لا تسندريني ..



جااا وأستلقى جنبهـا بعد ماعطهـا ظهره وغمض عيونه علامة أنه بينــام



أم فيصل : صار لك 3 أيام ماجيــت البيــت ... ويــن كنـــت ؟؟

بوفيصل : كنت بــداااهيـــه زيـــن ..!!؟ خليني أنــــــام اللحيـن ..





بغرفه مشاعل بعد ماتجمعوا عندهـا عبدالله وفيصل وجواهـر بستثنـاء عيسى اللي متكدر وماله خلق دلعهـا طلع من البيت مع ربعه



فيصل وهو يضحك : أأأذكر مره كنــا صغــار .. يمكن كان عمرج فيهـا 7 سنيـن ( مشاعل ببتسامه عريضه وهي تسمع سوالف فيصل ) ..

وكانوا جايــنــا عيال الجيران ... ونلعب برى بالكووورهـ .. عاد أنتــي مشالله عليج لما كنتي صغيــره علييييييييييج متـــن ..

لا اله الا الله خدوودج مغطيه على ملامحج ...

مشاعل ضحكت ..

فيصل : عاد أنتـي وسلوى بنت الجيران ماتتواطنون كلللللللش ... وأنــتــي يبلفيــت نحاااســه فيهـا صكييتيــها بالكووورهـ على ويهــا ..

خليتي ويها يصير مسطح ..نزل دم شكثر ذاك اليوم من خشمهــا لدرجه ان ثيابها البيضه صارت حمره ..

ياااااااااااااهـ ..عاااااااد تعالي شوفي الضحك بس أنــتــي

هذا ( يقصد عبدالله ) أنسدح علينا بالحوووش من الضحك ..

وعيسى لما كان صغير لا ضحك يرتفع ضغطج .. ضحكته تعل ..... والاخت ( جواهــر ) قاعده تصييييح .. تقول مااتت سلوى ...

جواهر أنحرجت بس مازالت الابتسامه على ويها : مالت عليك أقول ههههههه

فيصل بفخر : أمــا أنـا .. مسوي روحي كلللش عبقري زمــاني ... رحت داخل فلت يبلفيت بسوي أسعافـات ألوليــه .. وأخذ لج لزقه مالت الجرح

واحطهـا على فتحت خشمهــا وعيسى وعبداللـه ... فاطسيييـن ضحك ..

مشاعل ضحكت من قلبهــا وهي تقول : هههههههههه لزقه عاد

عبدالله اللي دش عرض : وااااااااااللـه ماأنسى هاليــوم .. هههههههههههه كل ماأذكره أمووت من الضحك

جواهر وهي تضحك : هههههه ولا يقول للبنــت ... مسكي اللزقـه لا تطييــح وتموتيــن



مـاتــوا ضحك كلهم ..



مشاعل بتسأل وفضول منثور فوقه بريق أنوثتهـا : وسلوى هذي وينهـا اللحيـن ؟؟ للحيـن جارتنــا ؟؟

فيصل : لا أنتقلوا ... مادري وين رااحوا ..ومن يومهـا أنقطعت علاقتنـا فيهم .. ( بشــاعريــه مزيفه ) .. آآآآهـ بس آآآآآهـ كانت حب الطفولـه

عبدالله بعبط : أن ماوصل هالكلام للـولوهـ ماكون ولد ابوي ههههههههه

فيصل : تبي يصيدهـا شي .... والله ثاني يوم تلاقهـا واقفه عند باب البيــت وتصرخ بأسمي .. تذبحني يعني تذبحنـي

مشاعل تضايقت لما جابوا سيرت لولوه : ليــش؟؟؟ لــولــوهـ شنـ ......

قاطعهـا فيصل : زوجت المستقبــل ..

مشاعل : لولوهــ ..!!!!!!!

فيصل : شنسوي بعد .. من يومنـا صغــار وهم .. لولوه لفيصل وفيصل للولوهـ ..

مشاعل : وأنـــت تحبهــا

فيصل يغمز لهـا : تعودت على وجودهـا ... والحب يجي بعد الزواج أن شاللـه ..

مشاعل ببتسامه : الله يهنيك ..





.

.



اليوم التـالي


وبيــت بو عبدالعزيز وبالاخص غرفه طلال

اللي رن جوالـــه واايد ... وبعد طلعت الروح صحى



طلال وهو يمد يده وياخذ جواله وهو مازال مغمض عيونه قال بصوت مبحوح : آآلــوووو ..

سلمـان : صح النووووم يالحلــوو .. قوم فز ... لقيت لك وظيفــه

طلال بتسأل وهو يتثاوب : كم السـاعه اللحيــن ؟

سلمان : الساعه 8 ... يلا قوم بمرك اللحيـن وتروح تقدم أوراقك

طلال وهو يقــعد على السرير ويحس بأرهــاق : زيــن قول لي ويـن ... بس جذي خذوه فـ غلووهـ ..

سلمـان : مو أنت قلت تبي تشتغل خلاص لقيت لك شغلـه .. تناسب مؤهلاتك ..

طلال وهو يفتح عينه : وشدراك بمؤهلاتي يابومؤهلات ..!!

سلمـان : لا واللـه .. آآحلف عاد ..... سنيـن معاك مو يوم ولـه يوميـن

طلال : خلاص خلاص .. متى بتجي ..؟

سلمان : آآنــا بالطريج اللحيـن .. يلا قوم صحصح .. لاني ماني نازل.. أطلع لي على طول

طلال وهو يقوم من السرير : زيــــــــــــن .. خلاص سكر سندرتني من صباح الله خير ...

سلمان وهو يضحك : هههههه .. بتشكرني على هالسنداااارهـ باجر ..

طلال أبتسم وقال : زيــن منت راضي تقول لي شنهي الشغلـه ..

سلمان بغشمره : بالبــلديـه بـ نلبسك أصفــر وغتره تتلثم فيهــا وتشيل الزبايــل ( الله يعزكم ) من الفريـــج ..

طلال ضحك ضحكه قصيره : تتطنـــــز مع ويهـــــكـ

سلمـان وهو يضحك :ههههههههههههههههه شدراني عنك ... يلا سلام .. ماأعرف أسولف بالجوال وأنا اسوق

طلال بتلميح : واضح ..

سلمـان : ههههه أشوف عطني مقفاك سلام

طلال : ههه في حفظ الرحمن



سكر طلال

وراح دخل الحمام غسل ويها وتوضى وصلـى الصبــح وطلــع

نزل الصــالــه وهو لابس جلابيــه





كــانـوا أبــوهـ وأمه قاعديـن بالصاله

والظاهر أبوهـ ماراح الشركه اليوم



طلال وهو يروح الصاله : السلام عليكم ..

أم وأبو عبدالعزيز : وعليكم السلام والرحمه

راح طلال وباس راس أمــه وباس راس أبــوهـ اللي ماكلف روحه يرفع نظره لطلال

أم عبدالعزيز : تعال أقعد يبـه ..

طلال : لا يمــه .. نزلــت أسلم عليكم بس ... بطلع اللحيـن

بو عبدالعزيز اللي عينه معانقه الجريده قال بجموود : زيـــن واللـه انك تعرف الاصــول

أم عبدالعزيز ألتفتت لـ أبو عبدالعزيز بنظرات عتــب

بو عبدالعزيز وهو يسكر الجريده ويحطها على الطاوله جدامه ويطالع طلال قال : وأن شاللـه اليـــوم .. ويــن بتهيــت ؟؟ ومع من هالمـــرهـ ...!!

أم عبدالعزيز : سلطــان ... الله يهداك .. شفيك ع الوالد

بو عبدالعزيز : عليا .. رجاءا ... أظـــن هو عنده لســان ويعرف يرد ..

طلال بعد ماتنهد بالخفيف عشان مايظـن أبوه أنه قاعد يتأفف قال : بطــلــع مع سلمــان ... بشغــل

بو عبدالعزيز : وشنو هالشغــل اللي بتطلـع فيــه ... عندك بنت ناس تبي تلعب عليهـا بعد ..؟؟؟

طلال رفع عينه بسرعه لأبوه لانه أنصدم من كلامه

بو عبدالعزيز : لا تقعد تطالعنـي جذي ....

أم عبدالعزيز : خلاص يابوعبدالعزيز ..

طلال نزل نظره للأرض وأبتعد عنهم وهو يقول : عن أذنكم ...



ورااح فوق غرفته عشان يبدل ويستعد حق الطلعه مع سلمـان

ضـــاااايقــه حيييييـــل كلام أبـــوهـ معنــاتـه أنه للحيــن ماوثق فيــه ...

طلال وهو يفتح الكبــت : جدامي مشواااااااااار طووويـــل ليـــن أرجع أبنــي الثقه بقلووبكم ...



دخل سبح ولبس وخلص

وراح فتح الدرج يطلع الاوراق اللي بيحتاجهم الا جوالـه يرن شاله

طلال بنبره صوته عاديه ماتحمل أي شعور : أألــووو ..

سلمـان : يلا أنــزل أنطرك ..

طلال : اوكي ثواني اطلع الاوراق وأنزل ..

سلمـان : مو تتأخر ...

طلال : أن شاللـه فمان الله ..

سلمان : فمان الكريم



سكــر من سلمــان وأخذ الاوراق المهمه

وطلــع



.

.



بالسيـاره عند سلمـان بعد ماحركوا من جدام البــاب

طلال : ماقلت لي ... شنهي الشغلــه ..

سلمــان : سكرتيــر في شركه الـ( ..... ) .. شقلــت

طلال بعد صمت ماكمل دقيقه : المهــم شغلــه وخلاص ...

سلمــان : بس شرايك فيني في يوم بس طلعت لك شغلــه ..

طلال بتلميح : اللـه يخلي الواسطه .. متوسط لي عند من هالمرهـ

سلمـان : صاحب الشركه رفيج الوالد ... ويبي سكرتيـر يوثق فيـه .. لانه السكرتير اللي عندهـ اللحيـن بيسافر ...خلاص بيروح بلادهـ ..

عفــن بالدوحهـ .. عاد انا سمعت الوالد يكملــه على طول نطيـت .. وقلت لـه عنك ... ع الاقل أنت قطري ومابتسافر أذا عفنت

طلال ببتسامه وعينه على الدريشه : ياااااخـــي واللـه انك متفيييق ..

سلمـان : عاااد هــا مو تفشلني جدااامه ... أبيــــه يقول كفــوا واللـه سلمــان جبت لي ناس ينوثق فيهم ...

طلال : مابخيب ظنــكـ ..



عم الهــدوء بالسيـــارهـ مافي الا صوت عبدالمجيد عبداللـه يدغدغ مسامعهم



بعد ساعه وشوي وصلوا الشركه

ونــزلـــوا ... وقابلـــوا صاحب الشركه ووالحمـــداللــه وافق على طلال ...

اللي راح يستلم الوظيفـه من بـــاجــر





نهـايــه الجـزء الرابــع

الـجزء الخامس




بيت بو فيصل



11:00 الظـهـر

في غرفـه فيصـل بالـذات





اللي اليـوم رجع البيت مبجـر عشـــان يطلــع مشـاعـل من البيــت ومـايردهـا الا المـغـرب

المهمـه صعـبـه شوي .. بس مش مستحيلــهـ

كـان بغـرفــتـه واقف جدام المنظـرهـ يعـدل غـــتــرتـــه ويضيـف اللمسـات الاخيرهـ على الشكـل النهـائي لـه

كــان وسيــم واايــد وخاصـه أنــهـ أسمرانـي بـس يميل للحنطــاوي ساعـات

وجسمـه مناسب عمرهـ ..



طلـع من غرفته ونزل الصـاله اللي كانوا قاعديـن فيهـا

أم فيصل وجواهـر ومشاعل



فيصل أول ماوصل الصاله قال ببتسامه عريضه : شرايـــكـــم فيــنــي ..!!؟

جواهر بطنازهـ وبلهجه تشبـه طريقه كلام العيـايز : ووي ماشالله عليك ياأخوي ... بنات الدوحه بيغمى عليهم لا شافوك .. بخريـه يمه بخريـه لا يروح ولدج بعيـن ماتصلي ع النبي

فيصل بعد ضحكه قصيره قال : محد طلب رااايــج ... ( يكلم أمه ) .. شرايج يمه !!

ام فيصل : أتيــنن فديتك ..

جواهـر : داامه أينن لا يطلع من البيت عيل... لا ينترس مستشفى الطب النفسي والسبه ولدج

فيصل لجواهر : خاااااااااااطري مرهـ في حياتج تقولين كلمه حلووهـ ..

جواهر ببتسامه : لازم نقص عليك ونقولك حلو عشان تستانس هههههههه

فيصل : سكتي بس سكتي .. ماتخلين الواحد ياخذ مقلب بعمرهـ ... ( يكلم مشاعل ) .. شرايج فيني ؟؟؟

مشاعل ببتسامه عريضه : حلــو

فيصل : حلــو بس ؟؟؟؟؟

جواهر داشه عرض : تبيهـا تقول لك ... طالع جنك جيم كيري

فيصل بطنازهـ : ياكيري أنتي ... مشتهيه جبن .. ترى الجمعيه قريبه خطوتين ونوصل

أم فيصل : خلااااص يمه .. بلا هالنجــرهـ .. ( تكلم مشاعل ) يلا يمه قومي طلعي مع أخوج .. من جيتي البيت ماطلعتي

مشاعل : مصريـن يعني ..؟ ماتبون تجون معانا ؟؟!!!

جواهـر : اأأي مصرين ... طلعي أنتي أحنا شبعنا من الطلعـات .. ولا تنسين تشترين لج لبس حلو جذي

مشاعل وهي تقوم : أن شاللـه .. تبــون أجيب لكم شي معاي ؟

أم فيصل : لا يمـه .. نبي سلامتج ..

مشاعل وهي تبوس راس أمها : مع السلامهـ

أم فيصل : مع السلامه يمه .. ( تكلم فيصل ) .. دير بالك على اختك يبه

فيصل وهو يطلع نظارته الشمسيه من المخبه اللي على الصدر ويقول : بقطهـا ع الدوار وراجع ....

جواهـر : تســويهـا منت صــاحي

فيصل وهو يقرب صوبهـا ويمسكها من أذنهـا وتعمد أنه يضغط عليها :.. لا تكلموا الكبــار ...اليهــال يسكتووون ...

جواهر بصوت عالي : آآآآآآآآآآآآآآآآآي فصوووووووول .. يعور ترى من جــــد

فيصل هدهـا وعطاها ظهره وهو يقول : عشـان تعرفيـن من ترادديـن مره ثانـي ..( يكلم مشاعل وهو متجه لباب الصاله ) يلا شوشو .. مشينا

طلعوا مشاعل وفيصل وركبـوا السيـارهـ



فيصل وهو يلبس النظـارهـ الشمسيـه ويشغل السيارهـ : تـوكلنــا علــى اللـه ... بمــا أنــه الحيـن الظهـر .. بنروح نتغــدى أولـ ..

مشاعل اللي ركبت جنبه قالت : على راحتك ..

فيصل طلع السياره وحرك من جدام البيت وقال : ... ووويــن تبيـن تتغــديــن ..؟

مشاعل : مــادري ..

فيصل وهو يلتفت عليها وعلى شفاته أبتسامه ساحره : لا .. شنو ماتدريـن ... ترى أنا مو وي مطاعم راقيه وكشخه ... حدي كنتاكي وهارديز وطختهم

مشاعل بادلته الابتسامه وقالت : خلاص روح واحد منهم ..

فيصل وهو يطالع الطريج جدامه : .. على أمرج ... كم مشاعل عندي آنـا

مشاعل أستحت من كلامه وصدت عنه تطالع السياير اللي رايحه واللي رادهـ

أما فيصل طــول على المســجـــل



مرت فترهـ ماهي طويله وايد والهدوء هو سيـد الموقف

لحـد ماقطع هالهدوء صوت جوال فيصـل



فيصل وهو يشوف الرقم : اللــه يعيني ... ( قصر على المسجل ورد ع الجوال ) .. هـــلا بوعــابــد

عبدالله بغضب : سويتهـا فيني هــاااا ... خل أشوفك بس ..... آآوريك شغلك

فيصل : بـل بل بل ... النــاس تسلم أول مو تزف ..

عبدالله : فصووول واللـه أن ماجيت اللحيـن .. لا أطلـع من الشركه واللي فيها فيهـا

فيصل اللي وده يضحك : صل ع النبي ..

عبداللـه : ألف الصلاه والسلام عليـه ..... يلا أشوووف ترجع اللحيــن الشركه

فيصل : أنــا في مهمه ...

عبدالله : لا مهمه ولا بطييييــخ .... صدقني يافصوول .....

قاطعه فيصل : شفيك ماسك على فصول وفصول ... أسمي فيصل وبعديـن ماأقدر اجيك اللحيـن .... الوالده موصيتني على مشاعل

عبدالله : تصدق أنه نذالة الدنيا فيك .. تخليني مع عزوز ولد عمك وتذلف تطلع من الشركه عشان توهقني

فيصل هني وخلاص ماقدر يمسك نفسه :هههههههههههههههههه .. الحيـن معصب عشان جذي

عبدالله : ضحكت بلا ضروووس قول أميـن .. آآوووريــــك ..

فيصل : هد أعصـــاب ياريـال ... ترى كل ماطولت بالشغل كل ماتحسنت صورتك بنظر الموظفيــن هههههههه

عبدالله أنقهـر من برود فيصل قال له بقهر وهو يرص ع الكلام : تصدق فصول ..ودي ألخك بكف أطشر ضروووسك هني أخليك تلقطهم ..

فيصل بطنازه : بس تكفى ساعدني خبرك ضرووس واايد ...هههههه

عبدالله : ياكرهـك بس .. يلا يلا .. حسابك لما أرجع البيت واشوف خشتك الحلــوهـ

فيصل بعبط : تسلم على هالأطراء الـ .... ( سكر بويهـا عبداللـه )



فيصل وهو يضحك : هههههههههه والله أخوج ذي ... نكــته ..

مشاعل ألتفتت عليـه وقالت ببتسامه خفيفه : ليــش ..

فيصل : حولت شغلي كلـه عليــهـ ..وطلعت من الشركـهـ .. تلاقينه مبتلش هو اللحيــن ..

مشاعل بلهجه دلع لا أراديـه : مسكيـــن ..

فيصل ألتفت عليـه ورجع صد: يادلـع أنتي ( يقلد طريقه كلامهـا ) _ مسكيــن ..!!_ .. ألا هذا سجييـن ماعليج منه



.

.



بيت بو فيصل



أول ماطلعوا فيصل ومشاعل وتأكدوا انهم مو بالبيــت راحت جواهـر طيرااان لتلفــون تتصل لرفيجاتها وتأكد جيتهم

ليـوم ميـــلاد أختهــا ..

وبعد ماأجرت كافت أتصالاتهـا ... ألا أم فيصل تقول لهـا : عزمتي أم غازي .. وام حسن ...!!

جواهر وهي تلتفت على أمها : آآآآآكـيــد بناتهم رفيجاتي هههههه

أم فيصل وهي تقوم : عيل يلا قومي خل نرتب المكـان للحفله ...

جواهـر : بس كل هذا بنسويـه بروحنـا ؟؟؟؟

أم فيصل : لا يمــه .. عيسووهـ أخوج بيساعدنـا ... بنفسه بطالي لا شغله ولا مشغله خل يحرك روحـهـ ..

جواهـر : عيل خلـ أروح أقومه ... ولدج هذا كيس نوم متحرك

أم فيصل ضحكت على تعليق بنتهـا وراحت المطبخ .. تعطي الخدامه الشغل اللي راح تسويـه اليـوم



أما جواهـر اللي راحت ركييض فوق وفتحت البـــاب وبأعلى صوتهـا : عييييييييييييييييييييييسوووه قوم قوووووووووم بسرعه ..

عيسى فز من سريرهـ مخترع : شصــايــر .. شفيــج ..!!!

جواهر بعد ماضحكت بالخفيف : قوووم خلـ نرتب البيت حق حفله شعووول

عيسى أبتدت تهدى ملامحه تدريجيـا من الهلع وقال : اللـه يلعن أبليسج ... جذي الناس يقوومووون

جواهـر : مو أنت يبيلك قرن لين تقوم .. يلا أهووو أشوف قوم حرك روحك

عيسى : والليدي مشاعل وينها بالله ؟

جواهر : صرفناهـا .. طلعها فيصل من البيـت

عيسى : آآف مادري ليش ملزمين علي أساهم بالحفله المزعوومه رغم انه أختج المصون ماعادت تواطني

جواهر : ألا تواطنك ونص .. بس أنت خفف من ثقل دمك وشوف

عيسى وهو يقوم يوقف على حيله : زيـن زيـن .. أأشوف وريني عرض أكتافج ... أبي ادخل الحمام أطلع ماألقــاج ...

جواهر : من عنوني .. بس لا تتأخر ... ترى ننطرك تحت

عيسى بملل: واااااااااااااااااااالله ادري

جواهر وهي تطلع : على بالي بعد .. ( جات بتطلع بس وقفت وردت وهي تقول ) وعلى فكره بطلع بروح السوق اشتري أكسسوارت ..

عيسى : وشحه تستأذنين مني ... عندج أبوووج ..

جواهر : أنت أبوي وأمي وأهلي كلهم ..

عيسى وهو يدخل الحمام ( الله يعزكم ) : ياشيــــــــن المصلحه وأهلهـا ..



طلعت جواهـر ونزلت تحت تذكر أمها أنهـا بتطلع الـعصر ..

وأبتدوا يرتبــون المكــان ...



.

.



بـ كنتـاكي ..

الســاعــهـ 1:00



عند فيصل ومشاعل اللي قعدوا بمكان ساتر .. عشــان تاخذ راحتها مشاعل ..

قعدوا ياكلون وفيصل يسولف ومشاعل عليهـا تبادله الضحك بس .. تستحي تتكلم لانه يعلق على كل كلمه تقولهـا

بس حبت القعدهـ معاهـ حيـل



فيصل : عقب هالـغدى .. بنروح السوق تشتريـن لج بدلـه حلــوهـ جذي تكشخيـن فيهـا

مشاعل اللي أستغربت من تذكريهـا المستمر انهـا لازم تشتري بدله قالت بتسأل : لــيــش ..

فيصل : ماتبيـن تكشخيــن ..؟

مشاعل : بلا بس ..عندي ثيــاب واايــد ...

فيصل وهو ياكل : أأنــا أأبي أشوف أختي كااشخــه بثياب يديده ..عيييب ..؟ حراام ؟؟

مشاعل شبعت أحراجات اليوم ويهـا صاير أحمر جنه طماطه ونزلت نظرهـا بأكلهـا

فيصل بقلبه ( هههههه ياحلووهـا لاأستحت .. الله يحفظهـا أن شاللـه ..)



.

.



بعد ماخصلـوا غدى طلعــوا من كنتـاكي على السوق ..

وماخلــوا مكــان بالسوق الا ودخلــوهـ عشـان يحصلون ذوق مشاعل الصعب

تقدرون تقولون من الساعه 1 وربع ليـن الساعه 4 ونص وهم يدورون ..

وفيصل خلاص تعب من كثر الفــر بالسوق



وبعدها طلعوا من السوق على البيــت بما أنه الوقت راح كله على الـ شوبنـج

أول مادخلوا السيارهـ البيـت الا راس جواهر اللي تطل عليهم من دريشه الصاله وتتكلم بصوت عالي عشان يسمعونهـا

بس ماقدروا يسمعونها لانهم مسكرين درايش السياره

فيصل وهو يدخل السيارهـ وعينه على جواهر وبصوت خفيف بس ينسمع : حمــــداللـــه والــــشـــــكـــــر ؟؟!!!

مشاعل جاتها الضحكه على طريقه كلامه

فيصل أول ماصف سيارته فتح الباب وهو يقول لجواهر: شفيـــــــج ؟؟!!! طالعه كلج من الدريشه .. !!

جواهر لفيصل : دخلــواا من البــاب الورااني ( يعني اللي ورى ) ... لا تدخلون من الباب الرئيسي

فيصل بغبـاء وهو ينزل ويسكر باب السيارهـ :ليش باللـهـ ؟

جواهر الي مازالت تتكلم بصوت عالي : عن العبــــــط هأأااا .. يلا أشوف .. ترى هالباب مقفوول ..

دخلت وسكرت الدريشه



مشاعل وهي تنزل وحامله معاها ألف سؤال وسؤال : فيصل شسالفه ..؟

فيصل اللي يسوي روحه مايدري شسالفه : شدراني عن خبال أختج ... تجيها ساعات تضرب فيوزاتها ترى

مشاعل ضحكت وهي تنزل الأكياس كلها

فيصل لمشاعل : هااا .. نزلتي كل شي

مشاعل شالت الاكياس وهي تقول : آآيه شلتهم كلهم ( تسكر باب السيارهـ ) .. مشكورهـ ع الطلعه تعبتك معاي

فيصل طالعها بنظرات عتب وهو يقفل السيارهـ : شعووول .. شهلـ كلام الله يهداج ... مابيـن الاخوان شكر ..( بغشمرهـ ) وبعديـن لو ماأبي أطلع معاج

جان ماطلعت .. يعني لا تحاتيـن أنا مطلعج وأنــا رااضي

مشاعل : تسلم



ودخلــوا الاثنيــن

وفيصل متجه للباب الرئيسي يبي يدش

مشاعل لفيصل : جواهر قالت انه هالباب مقفول ..

فيصل وهو يطق على يبهته : أأخ نسيــت .. تعالي .. تعالي .. خل ندخل من الباب الورااني



راحوا ورى البيــت وجوا بيدخلوا الا جواهر اللي كانت تنطرهم : كاان ماجيتوواا ..؟

فيصل اللي ميت تعب : واللي يرحم والديج وسعي دااايخ حدي

جواهر وهي تمسك مشاعل من يدها وتقربها صوبها : شعول بتدش .. بس أنت .. أأووت ..

فيصل اللي ماعجبه الكلام قال : شنو؟

جواهر : آآآووت ... روح الميلس مع أخوانك

فيصل يطق جواهر بالخفيف على خدها ويضحك بستهزاء: حلوه بس لا تعيدينهـا .. يلا وسعي بدخل أنــام

جوااهر : من صجي أتكلم أنــا .. روح الميلس ...

فيصل : تتغشمريـن انتي ... !!؟ ( يطالع ملامحها يبي يتأكد من كلامهـا )

جواهر تطالعه وهي رافع واحد من حواجبها ومافي ولا ربع أبتسامه على ويها

فيصل : لااا والله مايصير جذي .. مو من صجج ... قلنــا حفــ

قاطعته جواهر قبل لا يفضح كل شي : أأأأأأأأأأأأأأأأأيهـ ... من صجي أتكلم ...يلا روح بجيب لك برنوص ومخدهـ

مشاعل : حراااام عليج .. تعب اليوم معاي ....خليــه يروح يرتتـاح

جواهر : بليز .. أنتي ماعليج منــا ....

فيصل سكت شوي وباين انه عصب وعطاهم ظهره ورااح الميلس

مشاعل : شكله زعـــل ؟

جواهر : مازعل ولا شي اللحيـن بيروح الميلس وبينــام ..( تغير السالفه ) هـاا شريتي لج ثيــاب ..

مشاعل ببتسامه : آآي شريت لي ثيــاب

جواهـر وهي تفصخ مشاعل شيلتهـا وتربط فيها عيون مشاعل

مشاعل : شتسويييــن ؟؟!!!!!!

جواهر تسكتهـا : أووووش .. ولا حرف .... ( توقف جدامهـا ) ..تشوفيــن ؟؟

مشاعل اللي صارت الدنيـا عندها ظلام دااامس : لا ..

جواهر عشان تتاكد سوت روحها بتضرب مشاعل على ويها بتشوفهـا بتخاف وله لا

بس مشاعل ماتحركت معناها ماتشوف

جواهر وهي تعطي مشاعل ظهرهـا وتمسك يد مشاعل وتحطهم على خصرهـا : تمي ماسكتنــي أوكي ..

مشاعل أرتبكت وقالت : ماأعرف أمشي وأنا ماأشوف شي جدامي

جواهر : بتعرفيـن بس أنتي تمي ماسكتني وركزي على كلامي عشان لا تطيحيـن ولا تدعميــن

مشاعل : آنزيـن الله يستر بس منج

جواهر ضحكت وهي تقول : لا تخافيـن أنتي معاي بأمان ..



وتمت تمشي جواهـر ومشاعل ماسكتها من خصرهـا

لحد ماوصلوا عند الدري

جواهر لمشاعل وهي تركب على دري واحد: ترى اللحيـن جدامنـا دري ..

مشاعل اللي ماتحركت شبر وهي تهد جواهر قالت: جوجو .. والله مليــت خليني أشيلــهـ

جواهر تلتفت عليه بسرعه : لا لا لا لا لا .. لا تشيليــنــه ..



نزلت جواهـر ووقفت جنب مشاعل وقالت :أذا أنا تحركت تحركي لا تطييحيـــن علينــا مو ناقصه أموت ضحك ويخترب مكياجي هههه

مشاعل ضحكت وهي تقول : يالدبـه تطنزيـن ..

جواهر ضحكت بالخفيف وهي تقول : يلا ..واحد ..( وركبت )

ركبت معاها مشاعل بحذر

وكملوا على هالطريقه لحد ماوصلوا فوق

جواهر : خلصنــا الدري ..

مشاعل اللي كانت متوتره : خــلاص أشيلــهـ ..؟؟؟؟

جواهـر : ليش مستعيله على رزقج ههههه

مسكتهـا وراحت معاهـا عند باب غرفتها : اللحيـن شيليــه ..

مشاعل شالته وقالت : شســالفــهـ ..؟

جواهر : كل شي بوقته حلــو ..



دخلوا الغرفــه وراحت جواهر تشوف الثياب اللي شرتهم مشــاعــل

جواهـر وهي تطلع القميص : واااااااااااو .. روووعــهـ ...( طلعت البنطلون وصفرت باأعجاب ) .. عليج ذوق خطيـر

مشاعل ببتسامه : يعني عجبتج ؟؟

جواهـر : أأيــوهـ .. تلبسيــن أول .. ولـه أسوي لج شعرج وأمكيجج وبعدها تلبسيــن

مشاعل اللي ودهـا تعرف شسالفه : آآآي بس ليش كل هذا ..؟

جواهر تتصنع العصبيه : قلنالج عن الاسئله الزايـــدهـ ..

مشاعل تضيق فتحته عيونها : واللـه تحت راسج شي ...

جواهر : ههههههه قصدج راسكم ..

مشاعل بدهشه : ليش كلكم تدرون ؟؟ وأأنــا لا ..!!

جواهر تغير السالفه وتروح تاخذ الكرسي اللي جدام التسريحه وتحطه حق مشاعل : ممكــن تقعديـن عشــان أبتدي شغلي ...

مشاعل بعد مايأســت قالت وهي تقعد : اللـــه يستــر شنو تحت راسكم



فتحت جواهر شعر مشــاعــل البنـي الطويل .. واللي كان مدرج على طولــه وكثييــف ويغطي ظهرها كله

وتناثرت خصلات من شعر مشاعل على ويهــا الابيض ممـا زاااد جمــالــها

راحت جواهر تشغل الاستشوار شوي الا عيسى داش عليهم : جواهر أمــي تبيــــج

جواهر اللي أخترعت : بسم الله الرحمن الرحيم جذي الناس تفتح الباب

عيسى رد عاد كلامه : آآمي تبيـــج

جواهـر : زيــن زيــن .. روح أنت اللحيــن

عيسى طالعهـا بنظرات .. وطالع مشاعل بنظرات .. وأثنينهم مافهموا معنى نظراته وطلع

مشاعل لجواهر : شفيه يطالعني جذي ... مو عاجبته ؟؟؟

جواهر : وووي ماعليج منه ... هذا كل يوم يطلع له بزعلــه .....

مشاعل تكتفت وقالت بقلبها ( .. ويقولون لي كان اقرب الناس لي قبل الحادث ... ماأأأأأأأأأأصدق .. لو قايلين لي عبدالله .. آآيــه .. فيصل أأأيــه بس هذا

نووو وي مستحيل .... شي مايدش العقل )



وقطع حبل أفكارهـا صوت الاستشوار المزعــج

بنــدته جواهر بعد ماتأكدت انه أشتغل وقالت : دقيقه بس أشوف مامي شتبي وارجع .. ( بتحذير )

أأأأيــاني ويـــاج تطلعيـن من الغرفــهـ .. فاهمه

مشاعل : فاهمه

جواهر وهي متجهه لباب الغرفه : خووش عيل .. دقايق بس



وطلعت جواهر بسرعه ونزلت الصاله الا أمهــا مع شيخه

جواهر لشيخه : هلاااااااااا شيخوووهـ شلوونج ..( تسلم عليها بالخد )

شيخه اللي كانت كاشخه أخر كشخه قالت : آآنــا تــمــــام .. شلونج أنتي

جواهر وهي تبتعد عنهـا وتبعد قذلتها عن عينها : آآنــا بخيـــر .. ( تـلف حول نفسهــا ) شراااايـــج !!

شيــخــه : ماشــاللــه عليــــج قمـــر قمـــر ... لو مهند كبير جان زوجتج أيــاهـ

جواهر لأمهـا بدلع : شوفي يمه تغازلني جدامج هههههه

أم فيصل لبنتهـا : هههههه آآشوف بس روحي جيبي عصير لأختج

جواهر تتخصر : وليش حضرت جنابها ماتدل المطبخ ؟؟؟

شيخه بغرور مصطنع على شويت دلع : آآآنــا شيخه بنت سلطـان أروح المطبخ ... لا لا لا لا لا .. وي .. روحي أنتي جيبي لي عصير

جواهر بنفس لهجة شيخه : وأأنـــا جواهــر بنت بدر .. أروح أأأجيب لج عصيــر ... وي وي وي .. هذا اللي ناقصني بعد

وضحكوا كلهم على أسلوب جواهر وشيخه



شوي الا داشه أم عبدالعزيز : وووي حسبي الله على اللي أخترع هالسياير الكبـار .. بغيت أطب جداام بيتكم

أم فيصل وهي تروح لأم عبدالعزيز : هههههههههه شالله حادج جاايــه مع الدريول ...

أم عبدالعزيز : أخو ريلج بعد ... مالـه خلقي ... يقول مشغــول .... الله يستر شلون بركب هالسيارهـ بالردهـ

سلمواا أم فيصل وأم عبدالعزيز على بعض بالخد

الا جواهر جايه وبعد ماسلمت على أم عبدالعزيز قالت : أأقول خالتي أنا عندي لج خوش حل حق مشكلتج مع هالنوع من السياير

أم عبدالعزيز وهي تدخل وتقعد بالصاله : قولي ياأمج على يدج..

جواهر وهي تضحك : تحطين لج دري .. عشان تقدريـن تركبيــن

أم عبدالعزيز وهي تضحك : هههههههه .. قلنــا قصيرهـ بس مو لهدرجه .... روحي جيبي لي مااي بس نشف ريجي

جواهر : ههههههه دقايق ويكون الماي عندج



راحت جواهر المطبخ ولحقتها شيخه



طلعت غرشه ماي من الثلاجه وصبت منها بقلاص حق أم عبدالعزيز

الا شيخه تقول : شعول .... للحيـن برى وله ردت

جواهر : أمبلا ردت .. فوق بدارهـا قاعدهـ أجهزهـا ...

شيخه : ودي اروح لهــا ..

جواهر : لا لا ووي لاتروحيـن عقب تخربيـن المفاجأهـ .. هههههه

شيخه : للحيــن ماتدري هي ..!!

جواهـر وهي ترد الغرشه بالثلاجه : والله هي شاكه بالموضوع بس ماتدري ... ( ترجع وتاخذ القلاص ) تلاقينها اللحيـن تاكل بعمرهـا تبي تعرف

شلـ موضوع هههههههه

شيخه بضحكه خفيفه : حراام عليج ههههه

جواهر وهي طالعه من المطبخ : ... شفيج أنتي للحيـن بعباتج فصخيهـا خل نشوف كشختج

شيخه ببتسامه عريضه : لا واللـه .. عيســوهـ بو عيون زاايغه للحيـن بالبيــت ماطلع هههههه

جواهر ماتت من الضحك : ههههههههههههه عيسى صار بو عيون زايغه الحيـن

شيخه : سكتي بس سكتي .. ماتدرين عن عمايل أخوج ....



دخلوا الصالـه وعطت جواهر أم عبدالعزيز الماي

وأستأذنت ورااحت فوق لقت مشاعل للحيـن قاعدهـ على حطتهـا



أول مادخلت ألتفتت عليها مشاعل وهي تقول : بمووووووووووت أذا ماعرفت شصاير

جواهر ضحكت وقالت : فضولج هذا بيذبحج .. ههههههه



راحت جواهر وجابت المشط وأبتدت تقسم شعر مشاعل لأربع أقسام عشان تقدر تستشورهـ





في نفس البيـت بس بالميلس عند فيصل وعبدالله



فيصل كان منسدح على الكرسي ويحاول ينام

وعبدالله قاعد على الكرسي المجابل فيصل وياكل حب وهو يطالع التلفزيـون

دخل عليهم عيسى بملل : آآآآآآف مايسوى علينا والله هالحفله اللي بيسونهـا لليدي مشاعل حكرونا هني

عبدالله : آنـت كل شي مايعجبك ..؟؟؟

عيسى جا وقعد بنفس الكرسي اللي كان منسدح فيه فيصل

فيصل اللي مغطي ويها بالمخدهـ مالت الكرسي قال بصوت رجووولي بعد ماسحب ريولـه: آآآخ عيــسووه شفيك ماتحس ... فغست ريولي

عيسى اللي ما تحرك : والله انت شطولك ماخذ الكرسي كلــه هذا أنـا لو أنسدح عليـه ماأوصل نصـه

فيصل وهو يرفع المخده شوي عن ويها : تنكت ؟؟

عيسى بدون خلق : لا أستخف دمي ...

رد غطى ويها فيصل بالمخدهـ

عبدالله وهو يقصر على التلفزيون : أنت مو ملاحظه أنه من بعد الحادث وانت صاير جبريت ؟؟

عيسى : واللـه اللي عندهـ اخت نفس أختك .. شي طبيعي بيصير جبريـت

عبدالله حط صحن الحب على طاوله وقام وقف وقال : قوووم ..

عيسى وهو يطالع عبدالله : على ويــن ...

عبدالله : قوم خلـ نطلــع ... ( يكلم فيصل ) فصول تجي معانا ؟

فيصل : لا روحوا بروحكم ... انا لو أطلع معاكم أنسدحت عليكم ع الرصيف .. داااااااايـــخ حدي

عبدالله بتلميح : ترى مرت عمي توها جاايـه ...

فيصل : وخير ياطير

عبدالله : شكله الطير جايب الحب معاهـ

فيصل : آآآي حب ,,,,

عبدالله : لــولــو الصغيــرهـ .. هههههه

فيصل اللي مازال مغطي ويها قال : ياااخف دمك

عبدالله : علينـــا ..!!!! تبي تبين لي أنــه قلبك مو متحرقص تبي تشوفهــا ... مسوي روحك ثقيل يابو الثقـــل أنت

مايمديـه يكمل جملــه الا جاته المخدهـ بضربه قويه على ويهـا : آآآآآآآشوف فااارج

عبدالله متعمد يحرجه : أأأأأأحـــــــلـــــــــــى يالعــــاشق ..

عيسى قام وهو يقول : أمش أمش لا يحمق علينا اللحين ونرووح وطي

عبدالله وهو يحط يده على كتف عيسى ويغني بشاعريـه : لا يهمك حبيبي شف مكانك هني بين ضلعيـن قلبي ياحبيب العيـون كل ماقلت احبك قال قلبي وأنا أنتخاشر غلاك اللي ذبحنا بهون ..

فيصل قام قعد وهو يقول : بتفارج ياعبدالمجيد ولـه شلـون يعني ....!!

عبدالله وهو يضحك : ههههه زيــن زيــن ... ( يغمز له وبصوت هادي وواطي بس ينسمع ) ماأوصيك دق عليهـا لما نطلع ...



طلعوا عبدالله وعيسى قبل لا يقوم لهم فيصل


بعد فترهـ مو طويلـه واايــد أنتــرس البيــت تحت بالمعازيـــم

وصـــوت الاغـــانـــي حشــــر المكـــــان

ومشاعل اللي خلصـت جواهـر من شعرهـا .. زااااادت فضولها تعرف شسالفه لما سمعت صوت الاغاني

مشاعل لجواهر : تكفيـن قولي لي شسالفـه ..!!؟

جواهـر : عن اللقافه بتعرفيـن بعد شوي ...

وأأبـــتــــدت تمكيــجهــا



جواهـر كانت خبيـرهـ بتسريح الشعــر وفنــانــه بالمكيــاج

مــرهـ ربع ســاعــه أو أكثر بشوي الا مشــاعل مخلصـه مكيــاجهـا وشعــرهـ

جواهر ببتسامه عريضه : فديتني وفديت أبدااعي واللـه .. شوفي نفسج شرايج ؟

مشاعل وهي تشوف نفسها وعلى شفاتها ابتسامه ناعمه : يــاااي روعه جوجو ... تنفعين تفتحيـن صالـون ...

جواهـر وهي تضحك : ماأمكيج الا أهلي غيرهم لا ... ( راحت تطلع ثياب مشاعل ) .. يلا أشوف لبسي ثيــابج .. وأنــا بروح أعدل مكيـــاجي ... ذاااب من حرارهـ الاستشوار ههههههه

مشاعل : هههههه أوكي



جـــات بتطلــع جواهــر بس وقفت وقالت : أول ماتخلصيــن لبس.. تعالي سيدهـ غرفتي لا تنزيلن تحت فاهمه ...

مشاعل : أووكــي

طلعت جواهـر وراحت تلبس ثيـابهـا مشاعل



كــــانــــــت في هاليــــوم مــــــــلاك .. مو .. بشـــــر

كـان لبسهـا عبــاره عن قميص جيشي بدرجات اللون الزيتي بدون كم ... ولـه رقبــته طويلـه .. وملمســه نــاعم ..

ويخصر جسمهـا الروعه ويبيــن محــاسنــه خاصه انه هي ماهي ضعييييف واااايد ولا متيييينه .. جسمها مناسب وايد عمرها

مع بنطلــون باللون الزيتي اللي شبـه الفاتح... و لحد تحت الركبـه بشوي .. بالاضافه الى حزام زايــد رونق لبسهـا

مع جوتي بوت بكعب ويخفي اللي طالع من ريلهـا كله ..

وشعرهـا البنـي الطويل مثل ماعرفتوا يغطي ظهرها كلـه وهو مدرج ...

وجواهر أستشورته لهـا بطريقه تبيـن هالتدرج

وكـانت خصلات من شعرها جاايـه على ويهــا ..

ولبست أكسسواراتهـا ... وطلعت ملاك

ولون بشرتهـا الابييــض ضايف على جمالهـا برييق وأنوثـه





بختصــار كــانــت روووعــه هاليــوم





بعد ماجيكت على نفسهــا طلعت من غرفتها وراحت غرفه جواهر مثل ماوصتهـا دقت الباب ودخلت

بس مالقت جواهـر .. راحت صوب الحمام ( الله يعزكم ) وطقت الباب بس محد رد عليها فتحت الباب مالقت حد

قالت يمكن نزلت تحت الصــالـــه ونستنــي



طلعت من غرفه جواهر بعد ماسكرتهـا ونزلت من الدري ع الصــالــه اللي كانت هـــااااديـــه تمـــاما ولا كأنــه فيها حد

وفوق كل هذا ليتاتهـا مبندهـ مافي الا الابجورات مشغلــهـ

مشاعل وهي توخر خصله من شعرهـا عن ويهـا وتحطها ورى أذنهـا : شصــايــر !!



أول ماصــارت في نص الصــالــه

الا تلمح طرف فستــان ورى وحدهـ من هالكراسي راحت صوب هالفستان وتوهـا بطل الا كل اللي كانوا منخشيــن طلعــوا

كلهم : سبــــــــــــــــــــــرايـــــــــــــــــــــــ ـــــــــــز

مشاعل صرخت من الخووف ..

الا تشوف جواهــر و شيخه و بالاضافـه للبنات ماتعرفــهم ..



أبتسمت ماتدري ليش وأرتبكت بالوقت نفســه

الا شيخه جايتها وحاظنتهـا : كل عــــام وأنتي بخير حبيبتــي

مشاعل ماردت ...ماتدري شتقول أصلا.. للحيـن مخترعه

جواهر : كل عام وأنتي بخير شعوول ..

وجات صوبها وحدهـ من البنــات تبارك لهـا .. ووحده ورى.. وحده... لحد ماأستوعبت مشاعل الوضع



وغنــوا لهـــا الاغنيه المعروفـه ( هـابي بيرزدي تو يو .. هابي بيرزدي تو يو .. هابي بيرزدي تو شوشو .. هابي بيرزدي تو يو )



وبعدهـا أبتــدى هز الوسط .. ( الرقص ) ..

..وأبتدوا يرقصون على أنغـــام أغاني متنوعه ..

كانت القعــدهـ كلهـا بنات في عمر مشاعل أو أكبر منها بكم سنه

أما أم فيصل وأم عبدالعزيز وأم غازي وأم حسـن راحوا الصاله الثانيـه

وخلوا البنات على راحتهم





بالميـلس عند فيصل



اللي مايمديـه يستغرق بالنوم الا جوالـه يرن

فيصل بصوت نعسان : آآلــوو

لولوهـ بصوت هاديه : هـلا حبيبي ..

فيصل : هلا حياتـي ...

لولوهـ بتسأل : نايم حبيبي ؟!!

فيصل ( أأأبيـــخ سؤال صرااحهــ ) : شرايــج أنتــي

لولوهـ : آآسفـه حبيبي .. بس شفتك صار لك كم يوم ماأتصلـت قلت أدق عليك أذكرك أني خطيبتك ..

فيصل ( أبتدينـا بشغل العتــب ) : آسف ياروحي .. بس أنشغلت مع أخـتـي تدريـن توهـا طالعه من المستشفـى ولوييــهـ ..لازم أقعد معاها شوي

لولوهـ بدلع : مشاعل أهم منــي ...!!

فيصل : حبيبتي بكلمج بعديـن أوكي ... لأنـي أبي أنــام اللحيـن

لولوهـ تضايقت من تجاهله لسؤالها وقالت : أوكي على راحتك ...

فيصل ( ولييييييييي ... ياشين البنت لا أزعلت ) : حياتي ...آنتي وينج اللحيـن ؟

لولوهـ : بالبيــت ..

فيصل بستغراب : ماجيتي الحلفـه ..؟

لولوهـ : وليش أجي .. عشان تغثني أختك .....

فيصل اللي يدري انه لولوهـ ومشاعل مايتواطنون قال : آآوكي حياتي أول ماأقعد أكلمج

لولوهـ : أنطرك تــرى ..

فيصل : أوكي .. يلا فمان الله

لولوهـ : الله يحفظك حبيبي ..



سكر فيصل بعد ماحط الجوال ع الصامت ونام





.

.



بيت بو عبدالعزيز اللي الجو عندهم هــاادي تمــامـا

عبدالعزيز طالع مع سـارهـ ( خطيبته ) .. وصالح نــايم ..

ومهنــد قاعد يطالع التلفــزيـــون ... وبو عبدالعزيز ... بدارهـ



أما فوق بدار طلال كان مستلقي على سريرهـ ويفكر بحالـه وشلون يصلحه ويغيــرهـ

( آنــا أبتــديــت أول خطــوهـ .. والخــطوات اليــايــه بالطريـــج ... لازم أتغيـــر .. طلال الطايش راح .... وحل مكانه طلال يديد

طلال مايبي الا مشـــاعـــل .. مايبي غيرهــا )

غمض عيونه بألم ... لما أستعــاد ذكريات مؤلم جدا لــه معــاهـا



.

.

.

.

.



كـانت الســاعه 12 بالليــل

وطلال كالعــادهـ سهران ع النــت يكلم الحبايب ( مقسم المسنجر لـ ثلاث أقسام .. الربع , الاهل , الحبايب )

وأتصلــت عليــه مشــاعــل كـ عادتهـا

طلال شاف الرقم وحس بضيييق وكأنها عكرت عليه الجو : شتبي ذي .. مو جنهـا أذتني .... مو مصدقه أنهـا أنخطبت ..والله حالـــه !!

( ضغط ع الزر الاحمر عشان يرتاح من صوت الرنيـن )

وكمل سوالفـه ع المســن .. اللي منقسمه الـى غــزل .. و ....... غـزل .. و ... غزل !!!!!!!

ردت أتصلت مشاعل

وطلال سوى نفس الحركـــه : ياعمي فكينـي زيــن ... ماتدري انه عيب تتصل هالحزهـ ...لو أنـا نايم والله لا أقوم لهـا وأكفر فيهـا دلوعه الماما هذي

ورد يسولف مع هالبنات اللي نصهم متعرف عليهم من منتديات والنص الثاني من الشات



وردت للمره الثالثـه أتصلت مشاعل

طلال بتنرفز : يااااااااااللـــــه ... صج لزقــه هالادميـــه .... ( رد عليهـا )

طلال : نـــعــــم ..!!

مشــاعل : مسـاء الخير حبيبي ..

طلال : مساء النور ... نعم بغيتي شي

مشاعل : شفيــك !

طلال : يعني شفيني .. تدريـن كم الساعه اللحيـن .. النـــاس بأخر الليــل شتسوي ..!!!! تنـــام .. تعرفيــن يعني شنو تنام ....

مشاعل اللي تعودت على هالجروح اللي تجيها منه بالايام الاخيره " قبل لا يفصخ الخطوبه " : عمري كنت نايم ..!!

طلال : لا قاعد أغنــي وأرقص ومكييييييف ... وصوت ضحكي يوصل لأخر بيت بالفريج ..... آآكيد نايم عيل انطرج !!؟

مشاعل جاتها غصه : حبيبي ليش تكلمني جذي

طلال : متضاااايق .. متنرفز ... مقهــوووور ... تبين كلمات بعد ولـه خلاص

مشاعل بصوت واطي جدا أشبه بالهمس بعد ماخنقتها العبرهـ : متضايق مني ..

طلال : وليش شاكـه بروحج ..؟؟؟... حاسه أنج مضايقتني بشي ؟؟

مشاعل : لا

طلال : خلاص عيل مو منج .. يلا فمان الله أبي أكمل رقادي ... خاطري ليله تمر علي أأنـــام فيها بدون أزعاج

مشاعل نزلت دمعه حارهـ على خدها وقالت : اللحيـن انا صرت مصدر أزعــاج

طلال : وليييييييي .. شفيج يبه شاكه بروحج .. يعني محد يتصل لي غيرج ..... حياتي ترى هالرقم كل ربعي يتصلون عليه مو أنتي بس ..

يعني يابعد روح روحي ... هالرقم مو مطلعه من كيوتل خصيصـ ( ن ) لـــج ..!!!

مشاعل ماردت وأبتدت تصيح بصمت .. رغم انه صوت شهيق خفيف كان يبين

طلال ( أأأبتـــدت بس ..... على بالها دموع التماسيح ذي بتأثر فيني ) : ... حياتي يصير أأسكــر .. ولــه .. مضطـر أسمع السنفونيـا الحلـوهـ ذي

( يقصد صوت صياحها )

مشاعل بصوت يالله يبين من صياحها : فمان اللـهـ ( وسكرت )

طلال وهو يحذف جواله على سريره : مع ألف ســلامهـ ... ع بالهـا بتعور قلبي بهلـ كم دمعه .. ياعمي طيري زين ....



ليلتهـا مشاعل مانامت حظنت مخدتهـا بكل قوتهـا ودفنت ويهـا فيهــا وأطلقت العنــان لدموعهــا

ومــرت هالليــلـه ومشــاعــل سهرانــه ودموعهـا تواسيهـا تسكت شوي وتزيد بصياحهــا

وطلال ولا مفتكر .. طايح ضحك ومغازل ع المسن



واليـوم التــالي وصل لطلال مسج من مشــاعــل اللي كــانت متعلقه فيه بشكل مو طبيعي ... تقدرون تقولون ذااااالــه روحهـا ذل

وطلال مستمتع بهلـ شي



كانت الكلمــات بالمسج تقول



توني حسبت حساب بعدك وفرقاك ،

توني دريت إني بدونك ولا شي ..

خليتني ما بين طيفك وذكراك ،

عذبت حالي ليش ما ترفق شوي ؟

إرجع ولو تامر على الروح تفداك ،

إرجع تراني شفت الموت وأنا حي !





طلال ضحك بستهزاء وقال : واللـه البنات ينقص عليهم بكلمتيـن .... عبالها برد عليهـا .. خل تتنقع جنب الجوال ..وأذا تفرغت لهـا أأأأأأفكــر أتصل



مــر اليــوم وطلال مطنش لا أتصل ولا رد بمسج ومشاعل زادت بهمومهـا ودموعهـا اللي كانت رفيقتهـا بهلـ الالم



.

.

.



نزلت دمعه من عيــون طلال وهو يذكر ذيج الايــام بس مسحها وقال بصوت وااطي هادي : آنـــا آكبـــر حقيييــر بالدنيــا ذي كلهــا ... أنـا ماأستـاهل أكون أنســان .... ( فتح عيونه وعينه معانقه السقف ) ... محتـــاااجج حييييـــل يامشـــاعــل ... حييييــــل





نرجع لبيت بو فيصل
اللي الفرح والضحك والاغاني مسيطرهـ على الجـو

هالحفلـه حسست مشاعل بقربهـا من أهلهـا .. ومن رفيجات أختهـا

وقربتهـا أكثر واكثر من شيخـه وأستلمت هداايــا شكثر



صــارت الســاعه 11 بالليــل وطلعـوا المعازيم اللي أستانسوا بالقعــدهـ

وبقـوا بس أم عبدالعزيز وبنتهـا ينطرون الدريــول



شيخه اللي كانت قاعدهـ جنب مشاعل : من قدنــا دخلنــا الـعــشريـــن .. ههههه

مشاعل أبتسمت وقالت : حاسـه روحي تونـي داشـه سنه .. مو 20 سنه ..لاني ماأذكر ولا شي من السنين اللي طافت

أم عبدالعزيز تهون عليها : وشتبيـن تذكرين بالماضي ... في ناس تتمنى تنسى ماضيهـا وأنتي تبينــه!!؟

مشاعل : تتمنــى تنسى ماضيهـا أذا كان كله ألم وجروح وأحزان .. بس آآنــا .. ماردي أذا كان ماضيي حلو ولــه ....

أم عبدالعزيز سكتت ماعرفت شتقول لهـا

الا جواهر دشت عليهم وفي يدها صحن عصير : تفضلــوا ...

وأبتدت توزع عليهم لحد ماوصلت لشيخه

شيخه : بس خلاص ... من جينا وأنتي تشربينـا عصير ... شنو أدمــان هو هههههههه

جواهر بدلع زايد جمالها : يلا عاااد .. عن الطنازهـ .. وله ترى بعلم ريلي ...

مشاعل بستغراب وهي مازالت مبتسمه : من ريلج ...

جواهر وهي تعطي أختهـا عصير : مهنــد ... فديته .... شواخي خطبتني له

مشاعل ضحكت وقالت : ههههههه ... على مايكبر الا انتي عيوز

جواهر ضحكت وقالت : تطنزيـن يالدبــه .. أوريج خل ترووح شيخووهـ بس

شيخه وهي تحضن مشاعل : مابروح بقعد أحمي حبيبتي شعوول تبين تذبحينهـا ....



قطع سوالفهم صوت باب الصاله وهو ينفتح ويدخل بو فيصل

بوفيصل اللي مازال واقف عند باب البيت : درررررب ..درررب ...

أم عبدالعزيز تغطت وشيخــه لفت شيلتها عدل بما انهـا كانت لابسه العبايـه من شوي عشان أنهم خلاص بيروحون

أم فيصل : حياااك يابو فيصل

دخل بوفيصل وقال : الســلام عليكم

كلهم : وعليكم السلام ...

جواهر لمشاعل بهمس : قومي سلمي على أبوج ...

مشاعل ماتحركت مستحيــه لانهـا أول مرهـ تشوفـه

بو فيصل طالع مشاعل وقال : مشــاعــل .. تعالي

مشاعل أنتفض قلبها وقامت وراحت صوب أبوهـا وباسته على راسه : هــلا .. يـ ..يبــه

بو فيصل ببتسامه : هلا يابنتي ... شلــونج .. شلون صحتج

مشاعل نزلت ويها بخجل : الحمداللـه زيــنــه ..

بوفيصل وهو يطبطب على راسها بحنان : دوم أن شاللـه ... ( رفع ويها وقال ) .. شبلاج مستحيـه مني آآنــا أبــوج ماني ريال غريب

مشاعل طالعته وصارت خدودهـا حمـــر بس الله يخلي المكياج اللي خاش حمرت خدودهـا

بو فيصل : روحي يمه .. قعدي معاهم ..

راحت مشاعل وقعدت جنب شيخه وأبو فيصل أنصرف وراح فوق



شوي الا صوت الهرن برى

أم عبدالعزيز وهي تقوم : يلا احنا نستأذن شكله غلام وصل ( غلام الدريول )

مشاعل قامت وهي تقول : لحظه بطلع معاكم ..

شيخه : بسرعه ترى مابننطرج

مشاعل راحت فوق بسرعه تجيب عبايتهـا بما أنه لبسها مو محتشم وااايد وعيب تطلع الحوش جذي

لبست عبايتهـا ولفت شعرهـا ولبست شيلتهـا وطلعت بسرعه

لقتهم للحيـن بالصالـه

مشاعل : عبــالي رحتوا عني ههههه

جواهر : كانوا بيروحون بس أنــا قلت لهم .. مافي طلعه شعول قالت تنطروني يعني تنطروني ههههه



طلعــوا كلهم ورااحـــوا صــوب السيـــارهـ

ومشاعل لاهيـه بالسوالف مع شيخه ..

بينمــا جواهر تمت داخل ماطلعت وراحت فوق غرفتهـا

أمــا ام فيصل طلعت معاهم عشان توصل أم عبدالعزيز وشيخه لسيــارتهم

وصلوا لعند باب الشارع اللي كان مفتـــوح على مصراعيـــه



وكــــــــــــــانــــــــــــــــــت الصدمه لهم كلهم بستثنـاء مشاعل

اللي لما وصلتهم عند باب الشارع دخلــت داااخـــل



أم فيصل بهمس لأم عبدالعزيز : ولدج هذا شيسوي هني ..

أم عبدالعزيز اللي ارتبكت وماعرفت شتقول بنفسها ماتدري شللي جابــه : علمي علمج ...

أم فيصل عصبت وقالت بهمس : ليش ماقلتي لي أنه طلال اللي بيجيج .... مو الدريول ...

أم عبدالعزيز : مادري والله ياأوخيتي .. أنا كلمت الدريول وقلت له يجي .. ماقلت لطلال يجي



أما شيخه أرتبكت لما شافت أخوهـا



نزل طلال من السيــارهـ وراح صوب مرت عمــه

طلال لمرت عمه : السلام عليكم ..

أم فيصل اللي كان باين الغضب على ملامح ويها : وعليكم السلام ..

طلال : شلونج خالتــي

أم فيصل بنفاذ صبر : بخيـــر ..

طلال لأمه وأخته : يــلا يمه .. مشينــا



وطلعــوا كلهم ...

وحرك من جداام بيت عمه



ودخلــت أم فيصل دااخل

وهي تحمد ربهـا مليــون مرهـ أأنــه مشاعل دخلت دااخل وماشافت طلال



.

.



بسيـارهـ عند طلال



أم عبدالعزيز بغضب : أنت شجااايبــك هــا .. ماتعلمني .. قطعت ويهي جدام المرهـ .... يعني أنت ماتتوب .. ياليت بو فيصل شايفك عشان يعلمك شغلك

طلال مارد وكان عاض على شفته وعينه معانقـه الطريق جدامه وباين الهم على ويهـا

أم عبدالعزيز : اكلمك أنــا رد علي .... ماتتوب أنت مااتتعلم ... ويهك هذا مافيه ذره حيــااا .. تسوي سواتك وتجي تحوس حول بيتهم ...

طلال بنبرهـ صوت هاديه مثل ماتعودتوا عليه : جيت أخذكم .. ماكنت احوس حول البيت

أم عبدالعزيز : جيت تاخذنـا وله عندك أمل تشوف مشااعل ...

طلال مارد عليها كلامها يعور .. ويجرح القلب ..... بس هو يستاهل كل هذا

أم عبدالعزيز : وغلام ويــن .. شحقه ماجــا ...

طلال : آآنــا قلت له لا يجيكم ... أنــا بمر عليكم

أم عبدالعزيز : تدري لو درى ابوك أنك دخلت بس فريج عمك بدر شراح يسوي فيك ...........



وكمل التهزيئ المحتــرم من أم عبدالعزيز ..

بينمـا طلال ماكــان معطي كلام أمــه أأي أهميــه

هو أصلا مايدري شللي خلاهـ يقول حق غلام لا يروح لأمه وأختــه ...

هو بروح .. يمكن لانه كان ودهـ يشوفهـا ولو مرهـ

لكن رد بقلبه بصيص أمــل لما لمح مشاعل وشاف ملامحهـا بس للأسف هي دخلت داخل ولا حتى طالعته ..

نهـــايـــه الــجــــزء الخامس


الجزء السـادس



صبـاح مشرق ...وطيور مغردهـ ...وأشعـت الشمس تعلـن عن بدأ يــوم يديد



في بيـت بو عبدالعزيز



وبغرفـه طلال اللي كان قايم مبجر وبدري واايد بعد

عشـان اليـوم هو أول يوم لـه بالدوام في الشركهـ

بعد مالبس وكشخ .. طلع من البيــت ركب سيـارتـهـ وسيـــدهـ ع الشركــه

......عشـان يبــدأ ......

صفــحــه يديدهـ في حيــاتــهـ





بيت بو فيصل



الساعه 8 ونص الصبــح



كـانــوا أم فيصل وعبدالله وعيسى ومشاعل وجواهر

وفيصل ( فيصل وعبدالله ماخذيـن اجازهـ ) يتريقـــون ومجتمعين كلهم على طاوله الطعام



كان الهـدوء هو سيــد الموقف محد يتكلم كل واحد ياكل وهو ساكت

لحد ماقرر فيصل يقطع هالسكوت : شلــون كـانت الحلفـه أمـس ..!!

مشاعل رفعت عينها لفيصل وقالت : كــانت حلــوهـ واايـــد .. آستانسـت

فيصل هز راسه بالتفهم و مارد عليها وكمل أكلـه

شوي الا عيسى لأمه : يمه باجر بروح الشاليـه مع الربـع ...

أم فيصل : وشلـ مناسبــه

عيسى : ماكو مناسبه طلعت شبـاب رايحين نغير جو ...

أم فيصل : أعتذر منهم ... لانه أبوك مخطط أنه نروح السيلين يوم الخميس

نطت جواهر بفرحه : قووووولــــــــي واللـه ...

أم فيصل أبتسمت لتلقائيه بنتها : شفيج مو مصدقــه ..

جواهر بفرحه اكبر : ياااااااااســــــــلام ... بنروح السيليــن أأأأأحلـــــى شي

عبدالله يبي يحرها بس : ماعندنـا بنات يروحون السيليـن وأذا رحتي بتميـن بالسيـارهـ

جواهر لعبدالله : أنت أووص ولا كلمه محد كلمك داام أبوي راااضي بسوي اللي يعجبني ... وبركب بطبطه بعد أذا مو عاجبك

عبدالله لجواهر : زيـن زيـن يبه .. أسفيــن كلتنـا ,,!!!!! مو لسان عليج أعوذ بالله

عيسى وهو يضحك : هههههههه اللي يسمعج يقول بيسفرونها لندن وله باريس .. بنروح السيلين وبتخييسيـــن حر ..

جواهر وهي تقوم : عاااااااادي .. أنا أبي أخيس حر .... ياااســلام .. بطير من الوناسه ( تكلم أمها ) .. يمه عادي أعزم رفيجاتي ...

أم فيصل : آآكيــد لا .. مو عادي .... أبوج قال بنخليها طلعه عائليه

جواهر بأحباط : لا تقوليـــن ..!!. بيجوون معانا عيال عمي سلطان ؟...زهقنا من كثر مانشوفهم

أم فيصل هزت راسها بالايجاب

فيصل لأمه : بيجون كلهم ...

أم فيصل : آآيـه كلهم عيل نصهم

فيصل بتلميح أكثر : كلهم كلهم ..!!!!!

أم فيصل : آآآآيـه يبه كلهم كلهم ..

فيصل يحاول يفهمها قصدهـ : يعني .. بنات وشباب عمي كلللللللللللهم بيجوون ...

أم فيصل اللي للحيـن ماوصلتها المعلومه : آآآيه يافيصــل شفيــك .. كلهم بيجــون ..

فيصل وهو يأشر لها بأيده : صبري صبري يمه ... وحدهـ وحدهـ شكلج مو فاهمه علي .... (يأكد ع الكلام) الشبــــااب .. كلهم بيجــون

أم فيصل بنفاذ صبر : آآآآيه يايبه كلهم عبدالعزيز وطلال وصالح ومهند

فيصل تغيرت ملامحهـ ..

ومشاعل تطالعهم بستغراب ...

عيسى عشان يلطف الجو ومايثير شكوك مشاعل : تلاقينه مشتـــاق للحب يبي يتأكد أنهـا بتجي

عبدالله : هههههههههههه واللــه مشكله اللي يحب

فيصل : أنطم أنت ويااهـ ... أشوفكم ماسكيـن على من امس الحب والحب ... شنو محد خطب بالدنيا غيري

عيسى بغشمرهـ : آآسأل نفسك .. مو قادر تصبر عنها دقيقه ...

فيصل بلهجه جديـه: تشوف صحن البيض اللي جدامك .... أذا مابلعت لسانك ... صدقني أقلبه عليك

عبدالله : أأوهـ بعد مانرضى ....

جواهر تغير السالفه : المهم المهم ... متى بنروح باجر ..!!

أم فيصل : مادري والله عن أبــوج .. لا رجع اليوم سألــوهـ ...

عيسى وهو يقوم : عيل خل أروح أبلغ الشباب أنه الرحله أنلغت للأسبوع اليـاي ... ولـه لا لا ... لما نرجع من السيليـن .. على طول اليوم الثاني أروح الشاليـه أشـ وراي يبه خل أونس روحي ..

عبدالله : آآآيهـ قاعد بالبيت بطالي لا شغله ولا مشغله وكل يوم والثاني هياته من مجمع لمجمع .... ياأخي أنت عايش حياتك بدون هدف ..

فيصل : آآيه واللـه ... أحنا ننكرف كراف اليهد بالشركه وهو ماعليــه .. قاعد مريح بالبيت ومصروفه يجيه لعندهـ .. شكبرهـ وياخذ مصروف من أبوه

عيسى لعبدالله وفيصل : ياعمي أنتوا شحاركم .. شباط جبدك .... وبعديـن أذا على الشغل ... ترى الشركه مابقى حد من العيله الكريمه

الا وراح رز ويهاا ...أبوك وعمك وأنت وأخوك وعزوز وشكله ويه النحس معاهم بعد ...( يقصد طلال ) ..

جواهر : زيـن مب لازم تشتغل بالشركه الله مكثر الوظايف

عيسى : لا يبه .. قدم أوراقك وخرابيطك وأنطر ياحمار لين يجيك الفرج

فيصل : شهلـ الالفاظ اللي تستخدمهـا ؟؟؟؟؟؟؟؟؟

عيسى ببتسامه عريضه : أوهـ نسينـا الشيخ فيصل لازم نتكلم جداامه بذوق واخلاق ورزاانه ( يغمز له ) .. تدرون بعد .. معرس الاخ ,, يبي يتعلم أصول الذراابــه

( وراح طيران داااخــل )

فيصل : هذول اللي بيكرهوني بالساعه اللي فكرت فيها أتزوج ... ( يكلم أمه ) يمه تكفيـن زوجيهم خلـ ألعب بحسبتهم شوي

أم فيصل : شنو لعب يهال هو ... وبعدين خل اخلص منك أنت ... وعقب سنه أفكر ازوجهم ,,

الا عبدالله ناط وشكله ماعجبه الكلام: لا واللـه... قولي قسما باللـه ... لا لا .. تكفيـن حلفي ,,قولي قسم !!!

أم فيصل : آآيه وأنا الصاجه ... العرس يهد الحيل .. أنتوا شعليكم طقطقه وكوشه ترتز فيها انت ومرتك وعلينا أحنا ياأهل المعرس والعروس

نجيب ونجهز ونحط ونشيل ونشوف و .. و ..و .. ساالـــفـه يبه

عبدالله : يعني تزوجون فصول وأنا لا ... هذا تميز عنصري

فيصل : شــــــــــــــدخــــــــــــــل من قلب ياشيخ

عبدالله بلهجه تشبه التهديد : زيــن ... زيـن ..لا تزوجونـي خلـ أقعد على قلبكم أنتي والوالد على بالكم بفج ..

عشان تعيدون ايام شهر العسل .. لا يبه لا .. عناد فيكم قاعد على قلبكم قعده .... كاااااتم على نفسكم هيييــن ...بس هيـــن

أم فيصل : صج أنك ماتستحي ...عيب تقول هالكلام عنا أنا وابوك

عبدالله اللي متعمد يحرج امه : وأنا الصاج ... بعد قولي أنج ماتتمنيــن ترجع أياام الغزل والكلام اللي ينقط عسل ... والخدود اللي صارت حمرهـ

من كثر مايصبحج غزل ويمسيج بغزل .. أشكرهـ تدعيـن كل يوم ... ( يسوي روحه يدعي ) متى أزوجهم وأفتك ويفضالي البيت متــــى !!؟

مشاعل فتحت عينها على كبرها من كلام عبدالله : عيب عبدالله شهلـ كلام

أم فيصل اللي أنحرج بس تحاول تخفي هالشي : هذا أخوج ويهـا ممسوح منه الحيــا

عبدالله لمشاعل : خليني أفضفض ... مقهووور منبطه جبدي ... صار لي سنين وأنا أنبح أبي أتزووووج .. أبي أتزووووج ...

زوجوووني وزووجووونـي ومحد معطيني وي ,,, واخر شي راحوا زوجوا فيصل

مادري صوتي لهدرجه يشابه صوتـه .. على بالهم هو اللي كان يحن ...؟؟؟؟



جواهر ضحكت شوي وقالت : وأنت شفيك مستعيل ع الزواااج .. في وحدهـ بالبـال ؟؟

عبدالله : لا وحده ولا ثنتيــن ... أنا ريال أدور الاستقرار حرام فيها شي ... ( يوجه الكلام لأمه ) ترى في أمهـات يحنون على عيالهم عشان يتزوجون

وعيالهم مايبــون ... ( يوقف على حيلــه ويدور حول نفسه ) وأنــا كاني برسم الخدمه جايج أقول لج أبي اتزوج تقوليـن لي بعد سنـه ... ( رجع قعد)

بعد سنه .. من الحي ومن الميـت

أم فيصل : تراك أذيتني .. خلصت أكلك ؟؟

عبدالله بعد مانظف الصحون اللي جدامه ( يعني أكل كل اللي بالصحون ) قال بعبط بس يتصنع الجديـه: مسوي أضراااااااااااااااب ...



ماتوا كلهم من الضحك على حركات عبداللـه ..



.

.

العصــر

.

.

كـان بو فيصل راد من الساعه 12الظهر ونايم لحد الساعه 4

وقام ونزل الصـالـــه لقــى جواهـر قاعدهـ تطالع التلفزيـون وعيسى منسدح جنبها ( مخلي راسه بحظنهـا )

بو فيصل : السلام عليكم

كلهم : وعليكم

عيسى وهو يستعدل بقعدته : هــلا يبـــه ... عاش من شافك

بو فيصل عطاه نظرات لانه فهم قصده وقعد على الكرسي : جواهر يبه قومي سويلي شاي ...

جواهر وهي تقصر ع التلفزيـون : آن شاللـه يبــه .. بس يبه متى بنروح السيليــن ...

بو فيصل : باجر أن شاللـه .. لانه اليوم أنـا مشغول ...

جواهر: آآهــاا ... آوكي خل أقوم أسوي احلى شاي لأحلى أبو ... ( وراحت المطبخ )

أخذ عيسى الريموت وطول ع التلفزيـون

كـانوا حاطيـن أغنيــه لوحده من هالمطربات اليـداد

بوفيصل بغضب خفيف : شهلـ سخافات اللي تطالعهـا .. غير القنــاه أشوف ..

عيسى غمض عيونه وقال بقلبه ( آآآبـــتـــدينــا بشغل الشيــاب ) وغير المحطه حط على مسرحيه للفنان طارق العلي

بو فيصل : ...خلـه خلــه ...

عيسى حط الريموت جنبه وأخذ مخدهـ وأنسدح على ظهر .. وقعد يطالع ..

وكل شوي ضحك واحد منهم ... بس ضحك عيسى حدث ولا حرج ...

أقل حركه تصير بالمسرحيه تضحك عيسى



دقايق الا جواهر طالعه وبيدها الشـاي

جواهر وهي تمد الشاي لأبوها : تفضل يبــه

بو فيصل : دام فضلج ... ( وأخذ الشـاي ) .. تسلميـن يبه

جواهر ببتسامه : الله يسلمك .. بس أنت ذوقه بالاول يمكن مايعجبك ...

بوفيصل ببتسامه : دامه منج بيعجبنــي ..

جواهر أستانست لما أبتسم ابوها لهـا وراحت بتقعد مكانها بس الاخ عيسى احتل المكـان : عيســووهـ شيل ريلك أبي أقعد

عيسى قام وهو يقول : أخذي الكرسي كلـه أنــا أصلا كنت بقوم ...( قعدت جواهر )

بوفيصل : على ويــن ؟؟

عيسى : بطلع أدور بالبيـت متملل ...

بوفيصل : وأختك وينها

عيسى : تلقاها بالحديقه ... من سوت هالحادث وهي كله متنقعه هناك الله يرحم أأيــام الدفااشه اللي فيها .. صارت رومنسيه الاخت

بوفيصل تذكر شي : أأي ماقلت لي ...؟!! لين متى بتم على هالحال

عيسى : آآي حال ؟؟

بوفيصل يوضح سؤاله : متى ناوي تشتغل ... وله بقعد أصرف عليك أنا .... تراني ماني دايم لك

عيسى ( ياهلـ شغل اللي علوا قلبي فيه ) : عن قريب أن شالـلـه

بوفيصل : متى ؟

عيسى : متى ماالله أراد .. راح أشتغل ... يلا عن أذنكم



وطلع الحديقه



لقــى مشـاعل قاعده على الكرسي وجدامها مجله قاعده تقراهـا

عيسى ( خلـ أروح أغثها شوي )

راح وقعد على الطاوله وقال : السلام عليكم والرحمه

مشاعل طالعته ورجعت تقرى المجله وقالت : وعليكم السلام

عيسى : الــجـــو حلــو اليـــوم ...

مشاعل ماكلفت روحها تطالعه ولا ترد عليه

عيسى : شرايج نطلــع ..

مشاعل اللي عينه مازالت معانقه المجله قالت : مالي خلق أطلع...

عيسى : مالج خلق تطلعيـن .. وله مالج خلقي !!

مشاعل طالعته وسكتت شوي ورجعت تقرى وقالت بطريقه مستفزه : الاثنيــن

عيسى وهو يتسند على الكرسي : آآهــاااا .. قولي جذي من الاول ,,

مشاعل وهي تسكر المجله : آآبي أعرف شي واحد بس .. آآنــتـ ليش تحاول تستفزني بأي طريقــه؟

عيسى : شسوييــت اللحيــن ..؟؟؟؟ قاعد بمكاني لا لي ولا علي

مشاعل : تدري انه علاقتي معاك مو لذاك الزود وتجي الحديقه ترتز جدامي عشان تغثني بس!!؟

عيسى : واللـه لا صارت الحديقه مكتوبه بأسمج ساعتها لج الحق تطردينـي

مشاعل طالعته بقهر وقامت شالت المجله

عيسى : ترى شوفي .. مهما سويتي ماراح أزعل عليج لاني أدري انج ماخذتي علي للحيـن .. بس صدقيني بيجي يوم بتفقديني فيــه راح تندمين على هالتصرف .. بس الله العالم اذا فارقت هالدنيا ... راح تكون الذاكره رجعت لج ... ولـه فاقدتهـا ...!!

مشاعل تفاجأه من كلامه ألتفتت علي بسرعه : شهلـ كلام ..؟

عيسى : واللـه ياحياتي أنتي .. محد بيعمر بالدنيـا .....

مشاعل راحت صوبه وقالت بغضب : لا عاد تقول هالكلام مره ثانيه تفهم ,,,

عيسى : وليش خايفه علي !! ... آصلا يوم الهنا عندج لما تسمعيـن خبري ...

مشاعل صرخت عليه : عـــــــيــــــــــــــســــــــــــــــــى ... خلاص عاد

عيسى قام وقال : ع العموم أنا قلت اللي عندي ... ومهما سويتي بتضليـن اختي .. وعقلج للحيـن عقل ياهل .... ودلووووعه بزيادهـ ..

يعني يبيلج فترهـ ليــن تتقبليــن وجودي بحيــاتج .. ( قرب صوبها وحط يده على ويها برفق) .. بس حاولي تتقبليـن وجودي بسرعه ..

لانه محد يدري متى يــومــه ... عن أذنــــــج .. ( وأبتــعـــد عنهــا وراح صوب سياير البيــت ركب سيـارته وطلع )

مشاعل حست بغصه من كلامه قالت : ياخايس يالحمــار .. آآآآكرهـــك .. يقول هالكلام عشان يحسسني بالذنب ,,,



عند عيسى اللي طلع من البيــت

قال ببتسامه كلها مكر : أنتي فقدتي الذااكرهـ أأيــه .. بس أأحاسيسج ومشاعرج ماتغيــر ,,,, وعرفت شلون أجيلج من البـاب اللي تكرهيــنــه

وهو باب الفراااق .. وأأكيد ماراح تتقبل فكرهـ أنها ماتشوفني مرهـ ثانــي ... لانه مازال مكاني موجود بقلبهـا بس هي اللي تتحاشاهـ



.

.



بيت بو عبدالعزيز الســاعه 7 بالليــل

وبغرفه طلال اللي مطفي ليتات الغرفه ومشغل الابجوورهـ اللي منورهـ المكان شوي

وضايفه جو رومنسي وهادي على الغــرفــه

كـان مشغل المسجل وحاط على أغنيــه ...



اعترفلك في البدايه كنت ابتسلى فهواك

جيتك وقلبي معايا رحت وظل قلبي معاك

كنت لاهي كنت سالي كنت ماخذها تسالي

كنت ماشي بس فجاءه طحت كلي في هواك

كنت ابيك تموت فيني واستلذ انك تبيني

كنت ابي تمشي ورايا صرت اناامشي وراك


.

.

بند المسجــل عند هالمقطع وسند راسه على السرير وغمض عينه بألم وحرقـه ...

موقــادر ينساهـا ولا يشيلهـا من بالــه ..

قطع حبل أفكــارهـ القصير ..

لـولـوهـ اللي دخلت وهي متسنده على الباب : حشــى كلـه هذا صمخ فيك ؟؟ ( أنتبهت على ليتات الغرفه المبندهـ ) ... بسم الله الرحمن الرحيم

شبلاك مطفي الليتات وقاعد بهلـ ظلام .. ينـي ( جني ) ...؟؟!!!!!

طلال وهو يطالعها بحده : شتبيـن ؟

لولوهـ وهي تشغل الليت : أول شي ... مب زيـن تقـعد بالظلمه وتسمع أغــانـــي عايف روحك أنــت ...!! وثاني شي .. صار له صلوح سااعه يطق الباب عليك وأنت مطنشه ...

طلال بملل واضح: مـاسمعتـه ....

لولوه وهي تتخصر : آآآكيــد مابتسمع وأنت مطول ع المسجل ورايح بعالم ثاني عند هالخبلـه ...

طلال بغضب : لولوووهـ .. ألزمي حدودج هــااا .. ترى كلللش مالي خلق شي لا تحديني اطلع الحره اللي فيني كلها فيج

لولوهـ قالت بستهزاء : لا بعد قوم عطني كف ... !!؟( بجديــه ولــهجه تستفز ) ... أسمع ....ابوي يقول باجر بنروح السيلين أحنا واهل المينونه بنت عمك ..... وأأأذااا حظرتك جيت معــانــا

ماتقعد تقز الشيخه مشاعل .... عشان لا يقومون لك عمي وعياله وبالاضافه لأبوي ويفقدونك الذاكره انت بعد و .. ( تسوي روحها تفكر .. ) أمممم .. وأأنزل تحت اللحيـن خل أبوي يكمل لك التعليمـات ... ( رفعت واحد من حواجبها بغرور ) عن أذنك .. يالعاشق المتعذب ...

( وطلعت من غرفته بعد ماسكرت الباب )

وخلت طلال يغلي من الغضب والقهـر ... تم قاعد بمكانه شوي لحد ماهدت أعصــابــه وقام طلع من غرفته على الصاله

مالقـى أأبــوه ..

شاف صالح بطريجه قال له : صلوووح .. آآبــوي وينه !!

صالح : برى ... مع عزوز

طلع طلال ولقــى أبــوه وعبدالعزيز قاعديـن على الدري اللي جدام باب الصاله طلال وهو يوقف بعيد شوي عن أبوه وعبدالعزيز ..

وقريب من باب الصاله : هــلا يبــه بغيتنــي ؟

بو عبدالعزيز بلهجه تحمل كل معاني الجد وهو يلتفت عليـه بدون مايتحرك من مكانه : آآآي بغيتــك ... ويــنك صار لي ساعه مطرش لك صلووح ..!! وله تتصيمخ !!؟

طلال : ماأنتبهت لصالح ... لولوهـ اللي مناديتني ... آآمر يبـه شبغيت

بو عبدالعزيز وهو يصد عنه : تعــال قرب شبلاك واقف وراااي ...

طلال سكر باب الصاله وطلع ونزل من الدري اللي يتكون من 5 دريات

ووقف جدام أبوهـ

بو عبدالعزيز : باجر بنروح مع عمك بدر السيلين وصلك الخبر وله ..

طلال : قالت لي لولوهـ

بو عبدالعزيز : وأظن تعرف الاشياء اللي ماأبيها تصدر منك لا رحنا هناك

طلال اللي حاس روحه ياهل من كثر مايعيد عليه أبوه هالكلام كل مره : عــارف ..

بو عبدالعزيز وهو يطالع طلال بنظرات جااافــه : خلاص طس من جدامي ...



طلال ركب الدري ودخل داخل البيت وراح غرفته .. وسكر الباب ..

وقعد بعــالم أحزانــه ... وهمومـه

.

.



برى عند بو عبدالعزيز وعبدالعزيز



عبدالعزيز اللي كاسر خاطره طلال : يبه ليش تعامله جذي ... ترى طلال تغيــر

بو عبدالعزيز : هذا أخوك الهيس مايتغير لو بعد مليون سنه ... ولدي وأعرفـه زيـــن .... أأنــا الغلطان اللي قلت لعمك أبي ولدي ياخذ بنته

عبدالعزيز وهو يطالع جدامه : واللـه يايبه لو تعرف شكثر ندم طلال على كل اللي سوااهـ جان كلكم سامحتوه

بو عبدالعزيز بنبرهـ حاده : والله أنت اللي على نياتك وقلبك طيب وكل كلمه يقولها لك تصدقهـ ( ألتفت عليه عبدالعزيز ) ... بذمتك ياعبدالعزيز ...

كم مرهـ قالك أنه تــاب .. وأنــه تغيــر ..كم مرهـ

عبدالعزيز يحاول يقنع ابوه: بس هالمرهـ غير ...



بو عبدالعزيز : لا مو غيـــر .. تذكر لما راح حق عمك البــيـــت وكسر سيــارتـــه ..؟!! ليش أنه ضربه كف جداام عيال عمك وجدامكم

بسبب وقاحته وطوول لســانــه لما طلب أنه يتعيــن بالشركــه شقلت لي أنت .. مو قلت لي أأنــه تغيــر !!!..

وبعدها بشهر مادري أقل تهاوش مع فيصل باليـــد وبغى يذبحـــه .. عشان فيصل قال له أأنــه مايستاهل أأخـــتــه ..

وبصراحه الريال ماجذب هذا الصج وهم قالك أنه تغيـر وتـاب ( يصد عن عبدالعزيز ) ... وغيرهـا سوالف واايد

وأخرتهـا سالفه فصخ خطووبــتــه من بنت عمك هالمسكيــنــه ... وقالك انه تغير وتاب ... هذا ويهي أذا ماطلع لنا بشغله بعد ...



عبدالعزيز اللي يحاول يطلع عذر من تحت الارض : بس قبل غير واللحيـن غيــر ... طلال تغيــر صدقني يايبــه ..... كان طايش وركد اللحيـن

بو عبدالعزيز يغير السالفه : شوف خلنــا من أخوك .. طاريه يستفزني ..... شسويت ع الاوراق اللي قلت لك عنهـا



وكمــلت سوالفهم عن الشغــل والشركــه

بيت بو فيصل



كـانت مشاعل قاعدهـ بالصـالـه تنطر عيسى يرجع .. كلماته عورت قلبهــا .. رغم أنه حركاته تنرفزهـا ساعـات

بس فكرت بكلامــه عدل ....

دخل عبدالله وسيــده ع المطبخ

قامت مشاعل وراحت المطبخ حق عبدالله : عبدالــلـــه ..

عبدالله اللي قاعد يحط دلال ( جمع دلـه ) الشـاي بالصيـنيه وياخذ قلاصات : عيـــونــــه وقلبــه ...

مشاعل بلمحه خجل خفيفه قالت : عيسى وينــه .. من طلع العصر للحيـن مارد ..

عبــداللــه وهو يتأكد أنه كل شي موجود : هممم ..!! واللـه مادري .. دقي عليه شوفيـه وينه

مشاعل بتردد : هاا ..!!؟ أدق عليـه !!

عبدالله اللي مو معطيها كله أنتباهه : آآي دقي عليــه ( يفكــر ) .. شبــاقي بعد !!؟؟؟ .. ( تذكر ) أأأي وأنا اقول أشـ ناسي

( راح فتح الكبت اللي بالمطبخ وطلع قوطي البسكوت وحطه بالصينيـه) ..

شال الصينيـه وطلع من المطبخ وقفت مشاعل بمكانها شوي تفكــر تاخذ رقم عيسى وله لا ...

لحقت عبدالله اللي مو قادر يفتح باب الصاله لانه شايل الصينيـه

مشاعل : عبدالله .. عبدالله ..... ( توقف جنبـه ) ماعندي رقمه ...

عبدالله يأشر لها بعيــنــه على مخبى ثوبـه: طلعي جوالي وأخذي رقمه .. ولا خلصتي رديه ..

مشاعل وهي تدخل يدها بمخبى عبدالله وتطلع جواله : آآوكي ...

عبدالله لمشاعل : شوشو حياتي .. فتحي لي باب الصاله شوفت عينج متوهق بروحي أنــا

مشاعل ضحكت بالخفيف وفتحت له باب الصاله وقالت : بالهنـا أن شاللــه ..

عبدالله وهو متجه لباب الميلس ألتفت عليها وقال : ألا قولي سم أن شاللـه .... صاير شغال أبوهم أأنــا ... كل دقيقه يبون شي

مشاعل ضحكت ضحكه خفيفه برقــتهـا ونعومتهـا وسكرت باب الصاله

وراحت فوق غرفتهــا وطلعت جوالهــا اللي من شافته أأخر مرهـ مااالمسته حتى

وشافت فوق الـ 10 مكالمات لم يرد عليهـا وكلها من نفس صاحب الرقم اللي يتصل ذيج المرهـ ومايتكلم



مشاعل بستغراب : من ممكن يكون هذا ؟؟؟ ... غريبــه ؟؟ ( مسحت المكالمات كلها بدون ماترجع تتصل لصاحب الرقم )



وخذت جوال عبدالله وراحت عند قائمه الاسماء

وابتدت تدور اسم عيسى بينهم وهي تتمنى أنه عبدالله يكون مخزن أأسم أخوه بـ ( عيسى ) مو بنك نيم ..

ولفت نظرها نكات وايد بعضها يضحك والبعض حلـو

لحد ماوصلت لـ ( عيــســـى )

خذت الرقم وحطت جوال عبدالله جنبهـا ... وأتصلت على عيسى



رن شوي بعدها رد عيسى : هــلا براعيه هالرقم ...

مشاعل : آنت وينك ؟

عيسى : الناس تسلم أول ..

مشاعل : السلام عليكم

عيسى : وعليكم السلام

مشاعل ردت عادت سؤالها : ويـــنــك ؟؟

عيسى : أأرض اللـه واسعــه

مشاعل : من صجي ترى أتكلم ... مو قاعده أتغشمر وياك

عيسى بعبطه : وانا من صجي أتكلم مو قاعد أتغشمر معاج

مشاعل : يلا يلا مع السلامه أنا الغلطانه اللي قعدت احاتيك

عيسى ضحك من قلبه مما أثار غضب مشاعل

مشاعل : شللي يضحكك ...؟ قايله نكت أنا ؟

عيسى : ولا شي مستــانـــس ... حرااام ...

مشاعل ( آآآآآآآآف يابرود أعصابه ) : مع الســلامــه ..

عيسى : لحظه .. شعول

مشاعل : نعــم ...

سكت شوي وقال : كــاني توني داش البيــت ... أبي أفتح باب الصاله أشوفج بويهي هههههههه

مشاعل : ماعـووزكـ

عيسى ضحك من قلبه : هههههههههه والله أنج تضحكيـن ... دامج متنرفزهـ علي متصلـه لي شله .. ترفعيـن ضغطج بس

مشاعل اللي مازالت معصبه رغم أنها تطمنت لما لقته بخير : شفت غبــائي ...؟؟

عيسى : الا طيبه قلبج .. مو غباءج .... يلا يلا سكري خل أصف السيــارهـ ...

مشاعل : مع السلامه

عيسى : في حفظ الرحمــــــــن أن شاللـه



صف سيـارته عيسى وهو شوي ويطير من الوناسـه دامها أتصلت له معناتهـا أنه كلامه لهـا

أثر فيهــا ...

عيسى بعد ماسكر باب السياره وقف يطالع أنعكاس صوره على الدريشه : ياحبني لك ... فديتك وفديت افــكــارك ( يقصد روحه )



اليـوم التــالي

وهو أأول يوم بعد ماقربت تتحسن علاقه عيسى مع مشااعل



كانت الساعه 2 الظهــر ..

والكــل متجهــز حق طلعــت السيليــن

وأولهم جواهــر اللي مجهزه روحها من الساعه 9 الصبــح

لبست بنطلــون جينز وبلوزه بلون الفوشي ...

كان لبسها عادي جدا ... عشان تاخذ راحتها بالسيلين

ومشاعل بعد لبست نفسهـا .. ( بنطلون جينز وبلوزهـ فوشيه)

الفرق الوحيد بينهم أنه بلوزه جواهر فوشي غامج شوي

ومشاعل فوشي فاتح ..



كانو جواهر ومشاعل لافيـن شعرهـم ومخلينه مثل ذيل الحصـان

مطقميــن لابسين مثل مثلـ ..



أمــا الشبــاب



ونبــدأ من الكبيــر

فيصل

لبس شورت باللون البني المحروق وقميص بيج لـه أزرهـ من جدام ..

واليــد مالــتـه طويله لحد الكف ... بس فيصل رافع أكمام القميص ولابس كاب بني محروق



عبدالله .. بنطلـون وقميص نص كم وتارس شعرهـ ( جيــل ) وهو الوحيد بين أخوانه الشباب مو لابس كاب



أما أأخر العنقود عيسى كان لابس بنطلون جينز أأسود وقميص أزرق لـه ازره من جدام وفاتح كم أزرار ..ورافع أكمام اليــد

ومشط شعرهـ اللي يوصل لحد نص رقبته على ورى ولابس كـــاب هو بعد ...



بعد ماخلصـوا لبس بنات وشباب بو فيصل

طلعــوا من البيــت ( فيصل بسيـارته , عبدالله بسيارته) والبنــات مع بو فيصل وأم فيصل بسيارهـ وحدهـ

أما عيسى كان راكب البيكم اللي حاطيـن فيها البطابط ...



ومــروا كلهم بيت بو عبدالعزيز اللي كان توهـ يطلع سيـارته من البيت ومعــاه

( أم عبدالعزيز , لولوهـ , شيخه , معاني , مهند , صالح )

وعبدالعزيز ( ركب البيكم مالتهم عشان يجيب بطابطهم ) وطلال بسيــارته



.

.



مرت ساعه وشوي على ماوصلـوا السيليــن يعني 3 هم بالسيليـن

وصفوا سيـايرهم جنب بعض



ونزلوا كلهم من السياير وأبتدوا يسلمون على بعضهم

وبعــدها طلعــوا الزوليــه اللي بيقعدون عليــهــا فرشوا وحده حق البنــات

والثــانــيــه حق الشباب بس بعيــد شوي عندهم

ونزلوا غداهم .... قعدوا تغدوا ولما شبعــوا و قاااام كل واحد يونس عمرهـ

( أأظــن فهمتوا علي )



عند عيسى اللي متبهدل مع البطابط اللي يحاول ينزلهم من البيكم ..

وجواهـر وشيخه ومشاعل قاعديـن عند راااسـه يحنون

وجواهر مسندرته : عيســـوهـ .. هالبطبطه لي أأنــا بركب فيــها

عيسى وهو ينزلها : صبـــري يابنت الحلال خليني أنزلهم بعديـن تقاسموهم على كيفكم

شيخه لعــيسى : سنـــه ليــن تنزلهــا خسنــا من الحر وأنت للحيــن مانزلتهم

عيسى ألتفت عليه : تصدقيــن واااااااااااااايد أأخفاف بس أنا أستلعن ماأبي أنزلهم بسرعه !!

شيخه وهي تتكتف : أأدري اصلا ... باين أنك تستلعن ...

عيسى لمشاعل وجواهر : سكتوهـا لا أطلع حرت البطابط فيها ....

شيخه : بس اللحيـن بيقلبها هووشــه ... محد يتغشمر معاك أنت !!!؟ واللــه ..!!

عيسى : ماأبيج تتغشمريـن معاي ... ماأشوف الوقت مناسب حتى غشمرتج

جواهر : عويس نزلهم وكمل نجرتك معاها بعديــن



شوي الا فيصل جايهم : آآآآي خدمــه ..!!!!

مشاعل لفيصل : اللـه جااابـــك .. تعال ساعد عيســى بتنزيل البطابط ... وايد ثقال عليــه

فيصل اللي فارد عضلاته : ... أحم .. احم .... أصلا شلون ينزلهم هو .. زيـن انه للحيـن صاحي ماأنكسر ..( راح صوب عيسى ) .. هالهيكل العظمي تبونه ينزل البطابط ( يحاول ينزل وحدهـ ) ماعندكم سالفه صراحه ( نزل وحدهـ .. والباقي ساعده عيسى فيهم )

لحد مانزلهم ثلاثتهم ...

وعلى طول جواهر أحتلت وحده وركبت عليه : آآآنـــا بركب ذي ...



شوي الا لولوهـ جايتهم

فيصل وهو يركب وحده من البطابط : هـــلا واللــــــه .. هــــلا .... حياج لولوهـ ركبي مع جواهر خل أسابقكم

لولوهـ ببتسامه : لا أأأخــااف ..

فيصل وهو يشغل البطبطه : أأنــا زوجتي المفروض ماتكون خوافــه ... خلج قويه مثل ريلج ههههههه





ماوعــوا الا بسياره مارهـ فلت صوبهم وسبحتهم بالغبــار

جواهر اللي أنترست غبار من راسها لريلها : عبوووووووووووووود يالجلــب ..

عبدالله وهو يبتعد عنهم ويطل من الدريشه ضحك بصوت عالي ....



فيصل بغضب مصطنع لعبدالله : الله يخسك غبــرت بنــا وذلفــت ....

( قام من ع البطبطه وقال ) لحظه لحظه قام يتحدى الاخ ... اللحيـن أعلمكم فيــه ..

وراح صوب سيــارته ركبها وراح يتحدى عبدالله بالاستعراض وهالحركــات

لولوهـ عينها عليهم : ووووي لا يصير فيــه شي ....

جواهر : ماعليج هذا بو سبع أروااح قطو مو ادمي

عيسى وهو يركب البطبطه اللي نزل منها فيصل ويكلم مشاعل : شعووول تعالي ركبي

مشاعل أأبتسمــت له وراحت ركبت : بــــس مو تسرع زيـــادهـ ع اللزوووم ..

عيسى : آآآفـــاا عليج تمسكي فيني أنتي بس وماعليج



وأأأبـــتـــــدى عيسى يستعرض فيها ومشاعل تتمسك فيـه بأقوى ماعندهــا ومستانسه ع الوضع

بس طبعا ما كان يسرع علـ الاخر ... لانــه اللي معـاهـ بنت مو واحد من الشبـاب





آآمــا عند جواهر وشيخه ولولوهـ



جواهر لشيخه : يلا شواخي ركبي هالبطبطه اللي بقت وخل نتمشى فيها هني

شيخه ركب اخر بطبطه بقت



وأبتدوا البنات يدورون بالبطبطه بس قريب من السياير مايبعدوون ..



.

.



كــان الجــو أنواع الونــاسه وخاصه عند الشباب لما أجتمعوا عبدالعزيز وعبدالله وفيصل ...

كــانــوا يستعرضــون والابتسامه مرتسمه على شفايفهم

أمـا عند البنــات كــان الجو مثل الجو عند الشباب

بس البنات ماكانوا يستعرضون لانهم أصلا يخافــون

وعيسى بعد ماعلم مشاعل شلون تشغل البطبطه .. وصلها لعند البنات وراح هو مع الشباب يستعرض ويونس روحه

.

.



وطــلال اللي مثل ماتدرون صــايــر مثل المنبــوذ بينهم ركــب سيــارتـــه وأأبــتـــــعــــد عن أأهلــه كلهم

ووقفــهــا فوق واحد من هالطعوس ... وبطل باب السيـــارهـ بعد ماطول ع المسجل ونزل منهــا وقعد بالقرب منهــا وسند ظهــرهـ عليــها

وقعــد يسمع الأغنيـــه وســـرح لبــعـــــيـــــد ..



علمني وشلون أنساك وأنام

وأنا اللي لك صاحي أيام وأيام

شاغلني في بالي شوقك ولا يروح

صاحي أنا ونايم ما يروح ما يروح



دنياك دنياي هو حد يسواك

في القلب وياي و في البال وياك

يالغالي وشلون تظن أبنساك

كيف الهوى يهون والقلب يهواك



تسهر عيوني تحلم بلقياك

ليت اللي باقي من عمري وياك

ماعشت عمري الحب ومعناه

لوعة وحرمان ماودي أنساه



.

.

كــان الـ cd اللي مركبــه طلال عبــارهـ عن أأغــانــي لراشد الماجد وكلهـا حـزن

فتخلص أغنيـه وتبــدأ أغنيـه كلها هم في هم ..

.

.

ودي ابكي لين مايبقى دموع

ودي اشكي لين مايبقى كلام

من جروح صارت بقلبي تلوع

ومن هموم احرمت عيني المنام

انطفت في دنيتي كل الشموع

والهنــا مايوم في دنياي دام

غربتي طالت متى وقت الرجوع

كل عام امني احلامي بعام

ان شكيت الحال محد لي سموع

وان سكت الناس زادوني ملام

طال صبري والزمن عيا يطوع

والرجا باللي عيونه ماتنام


سنـد راسه طلال على السيــارهـ وغمض عيــونـــه .. كــان الجــو حلــو ..

وخاصه أأنــه الشمس بدت تخف حرارته العــاليــه وهــوى عليــل يدااعــب حبـات الرمل بدون مايثيــرهـا ..

كــان هالهـوى يمر على طلال .. ويحــاول يــزيح بعض همومــه ..لكــن وين تخف همومــه وهو قاعد يسمع هالاغاني

اللي كلمـات كل وحدهـ تفتح هموم وذكريات قديمه ماودهـ يذكرهـا



.

.



بينمـا عند الشـبــاب ( عبدالعزيز وفيصل و عبدالله وعيسى )



غرزت سيــارهـ عبدالعزيز .. وخربــت عليهم جو الاستعراااض اللي كانــوا مسويــنــه

وقف سيـارتهـ فيصل ونزل وراح صوب عبدالعزيز



فيصل وهو يطق دريشه عبدالعزيز : بطـــوووول ؟

عبدالعزيز اللي يحاااول يمشي سيــارتــه بس بدون فايــده : ياخــي مغــرزهـ عدل السيــارهـ ( يطالع فيصل ) .. روح ناد أخوانك و وروني الهمه

فيصل وهو يرفع واحد من حواجبه : لا ..!!!! آآحلف .....

عبدالعزيز ببتسامه : ممكن ياسعادت الشيخ فيصل ... تروح تنادي أعمامي ... وتدزووون سيارتي من ورى عشــان تحرك ؟

فيصل يسوي روحه يفكر : ممكــن بس بشــرط ...

عبدالعزيز : تــدلل يابعد روح ولد عمك

فيصل ضحك بالخفيف وقال : يـاشيـــن المصلحه وأهلهــا ...

عبدالعزيز : أخلـص شتبي ...

فيصل : تنزل من عرشك ... وتخليني أنــا أركب .. وتروح تدز مع عبيد وعويس

عبدالعزيز وهو ينزل من السيارهـ : بس هذا ..!!؟ ولا يهمك ...



نزل عبدالعزيز بينما ركب فيصل

ونـادى عبدالعزيز عبدالله وعيسى اللي كانوا صافيـن قريب منهم بس مانزلــوا ..

عشــان يساعدونه بدز السيــارهـ



ولما وقفوا الثلاثـه ورى السيــارهـ

عيسى بصوت عالي عشان يسمعه فيصل : يـــــــلا حااول تطلعهــا

فيصــل يحاول بس مافي فايدهـ

ودزوا مرهـ ثانيــه وفيصل يحاول بس مافي فايدهـ

بالمـرهـ الثالثـــه طلعت السيــارهـ وحفص عليهم فيصل وغبرهم ثلاثتهم



عبدالعزيز وهو ينفض ثيابه اللي غبر : الللـــه يلعـــن ............ ( بصــرااااااااااااخ ) أأأأبليــــــــــــــــســـك

فيصل وهو ياخذ لفه حولهم ويوقف السيــارهـ وينزل منهــا : وتــمــت العمليـــه بنجـــاح والفضل يرجع لي .... ويهي خير على سيارتك هالمصديه



وأخذ تهزيئ من الشبـاب اللي صاروا مغبريـن عدل

.

.



وأبــتــدت أشعت الشمس تختفي تدريجيا لما صارت الساعه 5

وهم مو حاسيـن بالوقت ....



لحد ماأتصلـــت أم عبدالعزيز على عبدالعزيز نفسه وطلبـت منه يردوون

رجعوا كلهم وقعدوواا .. بس كــان في واحد ناقص الا وهو طلال .. اللي محد كلفه روحه يتصل عليــه



بالبــدايـه كانت في سيــارهـ موقفينها بالنص بين زوليـه البنات وزوليـه الشبـاب

وهالسيـارهـ كانت سيارهـ عبدالله .. بس لما راحوا الشباب أستعرضوا وردوا

صفوا السياير جنب بعض بدون مايحطون سيارهـ بالنــص



أم عبدالعزيز لبو عبدالعزيز اللي قاعد مجابلها بس على زوليه الشباب : .. ويــــن طــلال ..!!!

بو عبدالعزيز بلا مبالاه : شدرانــي عنــه ... ماأتصلتوا لــه ؟

أم عبدالعزيز : على بالي أنت أتصلت عليـــه ...!!

بو عبدالعزيز وهو يلف على أخو : ماأتصلت ( وكمل سوالفه مع بوفيصل)

مشاعل ألتفتت على شيخه وقالت لها بصوت واطي : آآخوج طلال وااايــد هــادي .. وماأشوفــه يقعد مع عيسى وعبدالله وفيصل ... وعبدالعزيز ...!!

لـهــدرجه يحب الوحدهـ

شيخه ببتسامه : هو جذي .. مو أجتماعي ... من جذي مايقعد واايد معانـا ..

مشاعل بفضول : حتى بالبيــت .. مايقعد معاكم ..

شيخه : وش حقه مهتمه فيه لهدرجه ...!!

مشاعل بلمحه خجل : لا يروح فكرج بعيــد ... بس لفــت نظري اليوم .. ماأشوفه فتح حلجه بكلمه لما قعد مع الشباب ... ولما رااحوا يستعرضون الشباب .. بايـن انه ماراح معاهم ....

شيخه تضحك تحاول تلطف الجو : ههه قلنــالج هو أنطوائي شوي ...

مشاعل وهي تلعب بالرمل : يمكـــن ...!!

شيخه سكتت وماحبت تتكلم مع مشاعل عن طلال .. لانه لو دروا أنهـا جابت سيره طلال لـ مشاعل بتاخذ زفه محترمه

سكـتـوا شوي

الا صوت لولوهـ اللي متصله على طلال عشان تقول يرجع واضح شوي بس مو عالي : هــلا طلال ... أنت ويــن ..!!! آآآيـه .. آآنزيـن أنـزيــن .. تعــال

كلنــا متجمعيـن هنــي ..... آآيــه كلنـا .. أوكي لحظه لحظه ( تكلم امهـا ) .. يمه يقول لج طلال ... أذا خلاص بنحرك بنرجع البيــت عطوهـ خبر وبيرجع

يبي يقعد بروحه شوي ...

الا بو عبدالعزيز بجديـه لفتت نظر الكل واولهم مشاعل : خليـــه يجي بالزيـــن ... أأحســن لــه ..

لولوهـ لطلال : طلال أبوي يقول لك تعـال اللحيــن ... هـااا .. مادري يقول لك تعال اللحيــن .... يمكن يبون يقعدون معاك شوي

( رد عليها طلال : هههه تقصيـن على من أنــتـــي .. !!! .. مايبون يشوفوني من جذي ماأبي اجي أجابلكم اللحيـن )

(( كملــت لولوهـ )) والله أأبوي بيعصب أذا ماجيــت اللحيــن ....

بو عبدالعزيز بغضب خفيف : يفهم عربي اخوج ذي ولـه لا .... خليه يجي اللحين ولا يطولهـا وهي قصيرهـ

الا فيصل يقول : خلـه خلــه عمي ... يمكن مايبي يقعد مـعــانا من يشوفنــا يتلخبط كيــانه الظاهـر

( بصوت وااطي جدا محد قدر يسمعه الا عبدالعزيز وعيسى اللي قاعديـن واحد على يمينه والثاني على يسارهـ ) ع الاقل يوفــر ضيقه الخلق اللي بتصيدنا لا شفنا زولــه

عبدالله بصوت مسموع بس مو عالي : ع الاقل يوفـــر مكــان ع الزوليـــه ... لا جــا يصير ضيييق ...

بو فيصل طالع عبدالله بنظرات عشان لا يثير شكوك مشاعل

عبدالله لما شاف نظرات ابوهـ قال وهو يسوي روحه يضحك : هههههه أتغمشــر ..

لولوهـ لطلال: آآوكــي .. آآآوكي .. يلا مع السلامه ...

سكرت لولوهـ وقالت لأبوهـا : يقول دقايق وبيجـي



مشـاعل كانت تراقبهم وفي قلبها أسأله واايد

( ليش يعاملوونــه جذي .. ليش يكرهوونــه ..؟؟ يمكن مايكرهونــه .. يمكن معامله أبوهـ له هي جذي من زمــان ... بس أنا مو متعودهـ عليه للحيـن

بس فيصل وعبدالله ...!!! ( سكتت شوي وكملت بقلبها ) .... اللـه يعيـن طلال أأذاا هم أصلا ..معاملتهم معاهـ بهلـ طريقــه من زمـان.. ومايقصدون شي بكلامهم ..)

قطعت حبل أفكارها شيخه اللي قرصتها بالخفيف بيدها : ويــن رحتي

مشاعل عقدت ملامحها وهي حاطه يدها مكان القرصه : يعــور ترى

شيخه ببتسامه عريضه : لا يدلدغ... أأكيد بيعور ....

مشاعل بهمس : شواخي .... طلال هم جذي يعاملونه من زمــان .. ولــه صاير شي مكرهم فيـه

شيخه هني وصل التوتر عندهـا لـتوب قالت : هـااا .. لا لا .. هههه شدخل صاير شي ... أذا على أأبوي .. هو جذي .. جدي وماعندهـ تفاهم ..

مشاعل تطالع بو عبدالعزيز وترجع تطالع شيخه : بس ماأشوفه يعامل عبدالعزيز جذي ...!!

شيخه تغير السالفه وبلهجه مرحه : آآوووهـ تراج أذيتيني بطلول ... قلنــالج هو أنطوائي خلاص عاد ( تكلم جواهر ) .. جووجوو .. تعــالي قعدي معانا شمقعدج بعيــد ؟

جواهر وهي تقوم وتجي صوب مشاعل وشيخه : واللـه قلت أأبتعــد شوي أفضي لكم الجــو ... آآشوفكم طايحين مساسر من مساع ..

لنــا اللـه أحنــا ..( وهي تقعد جنب شيخه ) .. لو تقعديـن عندهم ( تقصد أم فيصل وأم عبدالعزيز ) وتسمعين الطبخات اللي يقولونهم ... يااااي ...

بتموتيـن يوع ..

شيخه بطنازه : وأنتوا عيلتكم الكريمه 24 ساعه يوعانه ... شنو خالتي لما جابتكم كانت ميته يووع

ضحكوا مشاعل وجواهر وردت عليها مشاعل وقالت : آآصلا آآنــا ماأكل واايــــد

شيخه : وووي ماشفتي روحج قبل الحادث ... طول وقتج بالمطبخ داعسه راسج بالثلاجه كل ماأتصل لكم ويـن مشاعل ... مشاعل بالمطبخ .. ويـن مشاعل ..؟ مشــاعل تاكل .. ويــن مشاعل .. مشاعل تسوي لها شي تاكلــه ... كنتي هاااااامــه قبل الحادث هههههههه

مشاعل ضحكت وقالت : مالت عليج أأقول يالدبــه ههههههههه



شوي الا عيسى جاايهم : ضحكوني معاكم ..

شيخه تلتفت عليه : شتبي أنت .. سوالف حريم راز ويهك شله ..!!!

عيسى وهو يقعد جنب جواهر : بعد زهقت من سوالف الشباب .. شركات وما شركات ... وخرابيطهم .. وصلوح ومهند مو معطيني وي

أأكلم صلووح يتصدد عني ويسولف مع بو راس أخووهـ مهند

شيخه وهي تاشر له بيدها : حدك على أخواني .. أنت بو راس مو هو ..

عيسى وهو يشيل الكاب ويحرك راسه يمين ويسار : فديت راااسي أأنــا .. يحصلج نفســه

شيخه : وووي أسم الله علي ... من زيـن راسك جنه ليمووونــه

مشاعل ضحكت لا أراديــا وجوااهـر نفس الشي

عيسى لشيخه وهو يضحك بسخريه : هيهيهيهيهههييه أذا راسي ليمونه .. راسج جنه راس زيتونه مرت باباي

جواهر اللي ناقعه ضحك عليهم : ههههههه حلــوهـ

مشاعل تلمس شعر عيسى وتقول : عيسى .. شفيه شعرك كله رمل ...؟

شيخه داشه عرض: آآآآي يمشي على راسه الظاهر مو على ريله ...

عيسى لشيخه : لا وأنتي الصاجه دااافن راسي بالرمل

شيخه : آآآآيــه نعــامــه

عيسى: ترفسج أن شاللـه وطيرج الهند عند أهلج

مشاعل : خلااااص .. !!!! يمه من لسانكم كل واااحد لسانه أطول من الثاني

عيسى يدلع على أخته ... قال بلهجه تشبه طريقه كلام اليهال : شوفيهـا تغلط علي آآووونــا مشاعري تنجرح جذي

شيخه : ووووووووووووي قطع قطع قطع ... ياشيـــن السرج ع البقــر

عيسى يرجع يتكلم بصوته العادي : اللي أنتي منهم ...

شيخه : بل .. عليه لسانه ولا لسان طقاقه

عيسى : أذا أأنــا طقاقه أنتي الطااااار .....

مشاعل وهي تشد شوي على شعر عيسى بس مو بالقوه : خلااااص عيســى ...كل كلمه تردها عشر

عيسى يلتفت على أخته : آآآعجبج ياحيات عويس وأهله وطوايف أهله



شوي الا طلال وااصــل بـ سيــارتــه صفهــا صوب السيـاير وراح صوب زوليه الشباب : السلام عليكم

كلهم : وعليكم السلام ...

قعد طلال وبنظره سريعه طالع مشاعل اللي كانت قاعده مجابلته تماما بس لاهيه بالسوالف مع عيسى وشيخه وجواهر...



بو عبدالعزيز لطلال : وويـــن كنت ...!!

طلال : قريــب ..

بوعبدالعزيز : وسنه ليـن تــيي ( تجي )

طلال : السموحه يبـه



مـــر الوقت والشمس خلاص قربت تغييــب

وقاموا كلن أخذ أأهلــه وتوكلــوا ... بستثنــاء فيصل اللي قعد يحن يبي يوصل لولوهـ بنفســه

لحد ماوافق بو عبدالعزيز وسمح له يوصل لولوهـ ومعـاهـ شيخه و جواهـر ( محرم )

فيصل اللي كان يسوق ولولوهـ جنبه وشيخه قاطينهـا ورى مع جواهـر



فيصل للولوهـ : قلبــي ,,,

لولوهـ بخجل : هــلا حبيبي ...

فيصل وهو يتعبث بالـمسجل : بسمعج شي ... آآهــداء مني لج ...

شيخه : أأحم أحمم ... نحنــوا هنــا ...

جواهـر : آآيه مايستحوون على ويهم يغازلون بعض جداامنــا ...

فيصل : وأنتوا شعليكم .. أاحنا جايبينكم محرم ... مو مغثه على قلوبنا ع بالكم بستحي منكم ..... كيفي واحد ومرته أنتوا داشيـن عرض ليش!!

جواهر : تلــوع جبدنــا من هالحجي ....

شيخه : آآآيه واللـه يعطونا حصص مغازل من اللحيـن

فيصل : جب أنتي وياهـا ... سكروا أذونكم أذا مو عاجبكم الوضع ( يكلم لولوهـ ) .. سمعي فديتج .. آآهــداء مني لج..

وشغل لها أغنيه .. من أولها لأخر كلمات حب

وشيخه وجواهر مشتغليــن أطنــازهـ وتعلييق ...



.

.



عنــد طلال اللي جا السيليـن بسيارهـ بروحه ورجع بروحــه

يحس بضيييييييقـــه خاانقــتـــه ... من نظرات أأهله كلهم لـــه ...

صج صج ... هذا أأكبـــر عقـــاب مرهـ عليـه بحياتهــ

مايقـــدر يشيل من باله النغزات اللي يقطها فيصــل .. ومرهـ عبداللـه .. ومرهـ عيسى ..

وحتى عمه ..



مــارجع البيــت .. وراح سيــده بيت سلمان

اللي يقدر يفضفض له ويرتاح نفسيـا عندهـ



مـرت ساعه ونص على ماوصل بيت سلمان اللي باأخر الدنيـا

طق الجرس .. فتحت له الخدامه

طلال : السلام عليكم

الخدامه : وعليكم سلام ..

طلال : بابا سلمان موجود

الخدامه وهي تهز راسها بالايجاب : آآي موجود ...

طلال : قولي لـه بابا طلال ...

الخدامه : جيــن ( زيــن ) ..



دخلت وسكرت البــاب بوي طلال



شوي الا سلمان طالع لــه وهو مفتشل ع الاخر

سلمان : السموحه ... طلال ... توهـا يديدهـ الخدامه .. من جذي سكرت الباب بويهك

طلال ببتسامه : هههه تتحمد ربها أنهـا عايشه للحيــن ..

سلمــان ضحك وقال : أأنــا نفسي أستغربت لما لقيتها جاايتني داخل .. حيــه ترزق .. ههههههههه

طلال ضحك وقال : ههه بطوول وأنا واقف برى ..

سلمان وهو يوسع له عشان يدخل :هههه لا شدعوهـ حيــاااك ...



نهــايـــه الجزء الســـادس

الجزء السابع



اليـوم التــــالــــي



بيــت بو فيصــل



وبالاخص بالصــالــه عند أم فيصل وعبدالله اللي خلته يكرهـ الساعه اللي فكرهـ فيها مجرد تفكيـر انه ياخذ أجازهـ

أم فيصل : شووف .. تروح الجمعيه اللحيــن ... وتجيييــب اللي وصيتــك عليهم كلهــم .. اليــوم خاطري أدخل المطبخ آنــا

عبدالله اللي كاره عيشه : يعني مايحلــى الطبخ الا لما أنا أروح اجيب الاغراض ... زيــن عووويس منخمد بدااارهـ لا شغله ولا مشغله خليــه هو يرووح

أم فيصل : عيسى بيروح الشاليــه اليــوم وماأبي اطلعه بمشاوير وأأخرهـ على ربعه

عبدالله : يعني تأخريني آآنــا على ربعي عــاادي .. بس عيسووهـ مو عــادي

أم فيصل : هذاك قلتهــا .... يلا اشوف بلا طوالت لســان .... آآشوف لسانك طول علي هاليوميـن

عبدالله قام بقهر وراح صوب باب الصاله وقال : مقوميـــنـــي من حلات نوومــي ومخربيــن رقاادي عشان أأصبح بوي آآهل الجمعيـه الزفته هذي

اللي مادري لـــيــــش حاطينها قريبه من فريجنــا ....... والله ماصارت حاله هذا .. كل ماحلت لهم الجمعيـه طرشووونــي .. ماادري مكتوب على ويهي جمعيــه أنـــا ........( وتم يتحلطم لحد ماطلع من الصاله )



ورااح ركب سيــارته وسكر باب السياره بكل قوته زيــن ما طاح الباب بحظنه



عبدالله بقهر : يجيني شووور ... آآروح حق سعوود ونيووف واطقع حق الجميعه بلي فيهــا ... ( يشغل السيارهـ ) .. بس أأعرفهــا .. أأمي وحافظ طبعهـا لو أروح لأخر الدنيــا والله لا تجيبني وتخليني أروح الجمعيه وريلي فوق راسي بعد ....

( يطلع السيارهـ من البيــت ) ... المفروض أحمد ربي أنهـا ماقالت بجي معــاك ولــه صج صج ...

بروح على أأقرب مكان مرتفع بالدوحه وبقط رووووحــــي ( يحرك من جدام باب بيتهم ) بنــتــــــــحـــــر

تجي معاي وتسويني حمالي ... وأقعد أدز القــاري وكل شوي يزيــد ...

لحد ماأطلع من الجمعيه وأنا شايل أأكيــاس بالاضافه للهنـــود اللي بالجمعيــه

شايليـن أأكياس اكثر من شعر راسهم ...بتخم الخضر واليــابس وبتطلع... آآمي وعــارفهـا عدل



وتم يتحلطـــم لــحد ماوصل للجمعيــه اللي ماخذت حتى نص ساعه



وقف سيارته بالمواقف ونزل



وهو يعدل نظــارته الشمسيـــه مع أنه الصبح الا أنه الجو جنه ظهــر ( مشــاللـه )

والشمس حرارتهـا تلسع



دخل الجمعيه وهو للحيـن في حالت تنرفــز

وسحب أول قاري طااح بيــدهـ بقــوهـ .. ومشــى وهو يطلع الورقه من مخبـى الجينـز

ويقــرى .. كانت أول الطلبــات الخضرهـ على أنواعهـا

رجع الورقه بمخبــاه وراح صوب الخضره وأبــتـــدى يلقط اللي يطيح بيدهـ

عاد خربــان مو خربان مو شغلـه هذا

المهم انه جاب خضــرهـ وخلاص

وبعد ماخلص من الخضــرهـ ... ثبت يده على القاري وطلع الورقه يشوف باقي الطلبات وكــانــت البهـارات ..

رد الورقه بمخبــاهـ وراح صوب البهـارات وحط القـاري وطلع الورقه يقــرى أي نوع من البهارات تبي أمه بالضبط ...

ورجع الورقـه للمرهـ الالف بمخبــاهـ ولقـى البهـار اللي امه تبيــه محطوط بالرف اللي فوق ويبيــلهـ يمدد عظــام جسمه عشان يوصلــه

عبدالله بصوت خفيف : ولييــــه .. الحيــن بقعــد اتمغــط عشــان أوصل للحبيــب الله يستر بس لا يطيح الرف بكبرهـ علي وأفتشل عدل



مــد يدهـ وبصعوبـه وصل للبهــار زيـن ماطاح عليـه

وحذفه بغضب بالقــاري وأأخذ باقي البهـارات وحذفها نفس الشي بالقوهـ بالقـــاري

مــرهـ صوبه واحد هنــدي تم يشوفه بستغراب جنه يقول ( شفيــه هذا يطلع حرته بالبهـارات؟؟ )

عبدالله اللي حذف أأخر غرشه بهارات بالقاري بالقوهـ مثل اللي قبلهـا شاف نظرات الهندي له

قال له بصوت رجولي غاضب : نــعم ...؟ خيــــر .... في شي ..!!!

الهندي هز راسه بالنفي وتم يطالع عبدالله بستغراب

عبدالله للهندي : خيــــر شطــالــع ...!!!!؟؟

الهندي هز راسه ( بطريقتهم المعهوده وقال ) : مافي شي بـابا .. شنو أنت يبي مشكل ؟؟

عبدالله : والله طلعت منت هيـن ترادد بعــد ... أأقول تيســر بطريجك لا أأطلع الحرهـ فيك اللحيـن...هذا اللي ناقصني بعد

الهندي تكلم بـ لـغــتــه ... مافهم عليــه عبدالله بس بايــن أنه معصب لانه عقد ملامحه

عبدالله وهو يسحب القاري : ياعمــي طير زيـن لا أنسيك العربي اللي حفظته اللحيـن ... ( مر من صوبه ) .. وووخـــر بس وخــر ...

( وداااااس على ريل الهندي بالقاري بدون قصد وهو رايح )

الهندي بغضب عارم : هييييييييه أنت مافي شووف ... ( وكمل جملته بالهندي )

عبدالله وهو مكمل مشيه : عشــان تتعلم شلون تطالع أعمـامك بهلـ نظرات ...



وطلــع الورقه بيشوف الطلبات الباقيه الا جوالـه يرن



(ادري البعد آثر فيك وتدري البعد ذابحني

حبيبي الله يخليـ ........ )


رد عبدالله على طول : هــــلا

أم فيصل : هــا .. أنت وينــك اللحيــن

عبدالله : بالجمعيـه بعد ويـــن ......

أم فيصل بتسأل : آآي جمعيــه ..!!؟؟

عبدالله : الجمعيـه اللي قريبه من بيتنــا بعد آآي جمعيــه

ام فيصل : شللي موديك الجمعيه اللي هنـي ... آآنــا أبي اللي بالستــي ...

عبدالله بغضب وهو يهد القاري : لاااااااا .. يمه عــااد لا .... جان قلتي من قبل تبيـن كارفور ..

أم فيصل : وأأنــا شعرفي بأسمهــا .. كرا .. كرافرر مادري شنو ..

عبدالله : زيــن زيــن ... يلا مع السلامه ...

أم فيصل : مع الســلامه





سكر عبــداللـه وطلع من الجمعيــه مفــور ويغلي من القهــر

وخلا القــاري بمحلــه ..

.

.



بيــت بو فيصل


عند أم فيصل اللي سكرت من عبدالله وهي معصبه عليه

وقامت على أنهـا بترووح فوق غرفتهــا

دخلــت عليهــا الصاله مشاعل اللي كانت توهـا قايمه

مشاعل وهي تبوس راس أمها : صبـــااح الخيـــر ياأحلى أم بالدنيــا

أم فيصل : صبـــاح النور يمه ...

مشاعل لمحت الغضب اللي مرتسم على ملامح امها سألتهـا : شفيـــج يمه ؟

أم فيصل : آآخــوج عبدالله .. رفع لي ضغطي .... ياشيـن هالطبع اللي خذاهـ من أأبـــوهـ ...... لازم لا قام من نومه يكون مزاجه زفت مثل ويهــا

مشاعل ببتسامه عريضه : أسم الله على ضغطج يمه .... بس آآنـتي تعرفيـن عبدالله مزاجه صعب لا قام من النوم ..

أم فيصل وهي متجهه لباب المطبخ : آآآدري فيــه يايمه ... تعلميني بأخوج ( تلتفت على مشاعل ) روحي يمه قومي أخوانج ... عشان تتريقون

مشاعل : آآن شاللـه يمه ...



وراحت فوووق ودخلت غرفه جواهر أول

اللي كانت نايمه وشعرهـا الاسود اللي يوصل لحد نص ظهرهـا متنــاثــر على المخــدهـ

وشكلهـا طالع وايد كيــوت

كــانت ليـتــات الغرفه بنــده مافي الا ليـت الابجورهـ ونور الشمس اللي يخترق خيوط الستــارهـ لينــور جزء بسيط جدا من غرفت جواهـر

وكــانت الغرفه بــاردهـ بشكـــل ...



شغلت مشاعل الليـت وراحت صوب جواهر قعدت بحرص جنبها وقالت وهي تمرر صبعها على خد جواهر البارد بصوت خافت : جوجو ... جوووجوو

جواهر عقدت ملامحهـا وتحركت شوي ولفت ويها الصوب الثاني

مشاعل ردت تمرر صبعها على خد جواهر : ..جووووجــووو .. يلا قومي صح النوم ...

جواهـر فتحت عيونها بصعوبه بسبب النور القوي بالغرفه وردت غمضتها وقالت : بليـــز دقيقه بس ... آآكمــل الحلم بس

مشاعل ضحكت بالخفيف عليها وقالت : دامج فتحتي عينج ... خلاص راح الحلم بـــح ... يلا قومي أمــي تنطرنا تحت ع الريوق

جواهر حطت يدها الثنتيــن على عيونها وأبتدت تفركم بطريقه أشبه بحركه اليهال وقامت قعدت وهي تتمغط وقالت بصوت غالبه النعاس ببتسامه خفيفه : صبـــاح الخيــــ ـ ـ ـر

مشاعل : صبــاح النور والورد ياقلبي

جواهر تحط راسها على صدر مشاعل وتحظنهـا : يــااي ياميشــوو ... حلمت حلم ..

( ترفع راسها عن صدر أختهــا وتفرد يدينهـا على طولهم وتحظن روحها ) يــااااااااااااااااااي ودي ينعــاد من يديد ....

مشاعل ضحكت على جواهر وقالت : شنو ينعــاد .. فلم هو ... حلات الحلم يكون مرهـ وحدهـ بس

جواهـــر : كــنــــت معـــــاهـ ... يامشاعل ... يـااااااااي آآنــا وهو بس مافي حد غيرنــا بالحلم

مشاعل بتسأل وعلى شفاتها أبتسامه : مــن ...!!؟

جواهر بحالميه : مـــادري من ... شـــاب وسيــــم ... قمر قمر .. ماشفت مثله بيـن البشــــر .... ملاك ماهو أنســان ....

( تسند راسهــا بيدينهـا الصغار ) .... فــــااارس آآحــــلامي هذا ...

مشاعل : وي شعندج صــايرهـ رومنسيــه هههههههه

جواهر وخرت اللحاف عنها وقامت وهي تدور بالغرفه : يــاااااااي شوشو لو كنتي معاي بالحلم جاان أغمى عليج من جمالـــه ...... ( تطالع مشاعل )

أأأتــحــــداج لو شفتي حد بربع جمــالــه وووســـامتـــه .. وكلمــاته اللي أرق من النسمه ...

مشاعل قامت وقالت وهي تضحك على جنون أختها : الله يهديج أن شاللـه ... دخلي غسلي ويهج وصلي الصبح ونزلتي تحت ...

وخلي أحلام اليقضه عنج ههههههههه

جواهر وهي رايحه للبـاب الحمام ( الله يعزكم ) : روحي ياقلبي روحي .. وخليني أنا مع احلام اليقضــه مالتي

مشاعل هزت راسهـا وهي تضحك على أختها وطلعت على غرفه عيسى



دخلت غرفه عيسى

اللي كان الجو عندهـ أأبرد بمليــون ألف مرهـ من غرفه جواهـر

أقشعر جسمها مشاعل من برودت غرفته .. وكــان عيسى مبنــد الليــتـات ومو مشغل أبجوورهـ

يعني بالليــل غرفته ظلام دااامس زيـن بعد أذا شاف يدهـ



راحت صوبه بعد ماشغلت الليت طبعـا

وشافته لاف روحه باللحاف صاير جنه يرقـه

مافي الا رااااســه طالـــع



جاتهـا الضحكه على شكلــه

قعدت جنبه ودخلت يدها بخصلات شعرهـ وقالت : عيســى ... عيــ.....

قطع كلامهـا عيسى اللي فز من نومه لما لمسته

مشاعل قامت من الخرعه ولما ركزت عليه ماتت ضحك

عيسى من النوع اللي أذا حد لمسه يقوم على طول

طالع مشاعل وتنهد بأرتياح بعد ماكان مخترع وغـطى ويهـا بيده الثنتيــه واطلق زفــيـــر حاااد وقال لها : جذي الناس يقومون ؟؟؟؟

مشاعل اللي مازالت تضحك قالت : ههههه شسويــت ..!!! مسكت شعرك قمت مخترع ..

عيسى شال يدهـ عن ويهه وطالعهـا بتنرفز خفيف : لا تلمسينـي مرهـ ثاني وأنــا نــايــم تفهمين ....

مشاعل كـانت راح تبيـن لـه أنهـا تضايقت منـه بس هي عرفت انه مزاجه صعب هالوالد

قالت ببتسامه وهي تبعد خصله من شعرهـا عن ويها : زيــن آآسفــه

عيسى قام وهو يبعد اللحاف عنه بقوهـ و بغضب وراح دخل الحمام وسكر الباب بأقوى ماعندهـ

مشاعل اللي كانت تطالعه لحد مادخل الحمام قالت : وبعــديــن يتضايق ويتنرفز لا زعلت عليــه .... !!؟؟؟ والله انه غريب هالادمي

راحت طقت عليه باب الحمام وقالت : مــاتــبي ريــوق ....؟؟

عيسى بصوت رجولي حاد : آآآبي فرقــاج ... ممكــن ..!!

مشـاعل طقت الباب بيدها بقهر : لا عاد هنــي و... حـدك عاد .... أنــا الغلطــانه اللي قلــت بكلمك مالت عليك أقول .. وعلى اللي يكلمك

وطلعت من غرفته

.

.



بالـسـتــي وخـاصـه كارفور عند عبدالله اللي أبتــدت تهــدى أعصــابــه بس للحيـن متنرفز

كان يتمشـى بـ كـارفــور ... وياخذ كل اللي مكــتـوب بالورقـــه ... والملل طاااغــي على ملامحــهـ

ولمــا خلص راح يحاسب ...

وقف القــاري مالــه ينطر الحرمه اللي قبلــه تخلص من الاغراض اللي عندهــا ....

قعد يتلفت .. وهو مسند يدهـ ع القــاري ...

وجــات عينــه بدون قصد على الحرمه اللي واقفه تحاسب قدامه ...

والحمدالله أنه لابس نظارهـ شمسيه وله جان أخذ زفــه ..

عبدالله بقلبه ( .. بــل بــل بل .. بقــى شي ماشرتــه خمت كارفور كلـــه .. شكلــهـ من كل رف تاخذ شي هههههه.. واللـه ناس فلوسهـا زايــدهـ .. )

قطع حبل أفكــارهـ صوت المرهـ اللي واقفه جدامه : خيــر أخوي في شي ؟؟

عبدالله اللي أنتبه على روحه أبتسم بأرتباك وقال : هـااا .. لا الشيخه .. مافي شي ....

المــرهـ طالعته بنظرات وصدت عنه تدفع الحســاب

عبدالله نزل عينه بالقاري ولا رفعهـا من الفشيــلـه.... لحد ماخلصت وجــا دورهـ

دفــع اللي عليــه وطلع من الستــي كلــه حط الاغرض بالشنطه ورى ..

مايبي يحط شي داخل السيـــارهـ وركب سيــارتـــه

وراح سيــدهـ البيــت



.

.



بيت بو فيصل



نزل مشاعل معصبه من عيسى اللي كل دقيقه بمزاج

وقعدت على طاولت الطعام جنب أمهـا ... اللي كانت تنطرهم كعـادتهـا

أم فيصل وهي تسوي سندويجات : هــاا يمه قومتي أخوانج ؟

مشاعل وهي تتسند على الكرسي وتتكتف : آآآي قومتهم ....

أم فيصل طالعت مشاعل وردت تسوي اللي بيدهـا : شفيــج يمه ..؟ منتي على بعضج

مشاعل لأمهـا : يمه بسألج .. ولدج هذا اللي أسمه عيسى .... ليش كريه ونحيس جذي !!؟؟؟ ليش يعل ويرفع الضغط

أم فيصل أبتسمت وقالت : شمسوي لج بعد

مشاعل : رايحه أقومه عصب علي .. ليش أني لمست سعادته الامبراطور عيسى .....

أم فيصل ضحكت وقالت : هو جذي ... لا جينا نقومه مانلمسه خير شر

مشاعل وهي تسند كوعها على الطاولـه وتسند ويها بكفهـا : واللـه شسوي له أذا هو مصرقع ... واللـه يبط الجبد ... بعد أنـا كنت ناويه أتغير معـاهـ

حريييييييييمــتـــه ...

نزلــت جواهـر ببجامتهـا البرتقاليه اللي عبـارهـ عن بنطلون لتحت الركبه .. وقميص نص كم ..

وعلى القميص رسمه ويني الدبدوب ..

جات قعدت وباست أمهـا على خدها : صباح الخير ياويـه الخيــر ...

أم فيصل : صبــاح النــور .. هاا نمتي عدل ...

جواهر تطالع مشاعل وترجع تطالع امها ببتسامه عريضه : نمت عدل وبس .. ماكان ودي اقوم ألا هههههههه .... المهم .. ماعلينــا شمسويه لنـا اليـوم

أم فيصل : يعني شنو روتي وجبن وشاي حليب

جواهـر : آآآحلـــى شي .....

أم فيصل وهي تحط أخر سندويجه سوتهـا بالصحن اللي مليان سندويجات : يلا يمه سموا وأكلووا

وأبتدت تصب لهم شــاي



شوي الا عيسى نــازل من الدري وراح باس راس امه : صبااااح الخيــــر يالغاليـه

أم فيصل : تحب الكعبه يبه ... صباح النور ....

عيسى راح ورى مشاعل ومسك راااسهــا وطبع على خدهــا بوووســـه طويلهـ وهو يقول : آآآسف يالبطه .... شكلج عصبتـي

مشاعل اللي حست ويهـا صار أأأحمـــر من الاحراج لفت عليـه وهو يقعد جنبها وقالت : من سمح لك تبوسني ...!!؟

عيسى وهو يأشر بصبعه على راسهـ : كيييفــي حـــر ...!!؟؟ آنــا سمحت لروحي .. عندج مانع ؟؟

مشاعل صدت عنه وقعدت تاكل وهي ميته من الاحراج ومنقهـر بعد

عيسى طالعهـا وضحك من قلبه ... وقال لأمه : صبي لي .. صبي لي .. يمه شــاي .. بنــتــج ذي .. عجيييـــبــه صراحه

جواهـر : وأنـتــوا ذي حالتكم كل يوم ... ساعه متصافيـن وساعه نجرهـ

عيسى : مادري عنهـا .. صايرهـ حساسه زيـادهـ عن اللزوم .... الواحد حرام يعصب عندهـا ..

أم فيصل اللي صبت لعيسى الشاي مدته له وهي تقول : هــاااكـ يمه ...

عيسى وهو ياخذ الكوب : تسلميـــــــــــــــــــــن ( حط الكوب بسرعه جداااامـــه وصرخ ) آآآآآآآآآآآآآآآآآآآآآآآآآآآآآآآآآآآآخ ... حاااااااااااااااااار ..

مشاعل اللي كانت مقهورهـ منه ضحكت عليــه وقالت : عســى .. تستـاهـل

عيسى اللي يدهـ صارت حمرهـ قال : هذي اللي تبيني أسبحهـا فيــه ... أقول أكلي .. أكلي بس .. لا ازعلج صج اللحيـن

مشاعل لأمهـا : يمه شفتيـــــــــه ..!!

أم فيصل : يايمه شفيج عليــه يتغشمر معاج

مشاعل تطالعه بنظرات قهر وتطالع امها : لا مايتغشمر من صجـــه هــذا آنـ .. ( مايمديهـا تخلص جملتهـا الا هو حااااظــنـــه بقــوهـ )

عيسى: خلاااااااااااااااااااااص سكري حلجج .... آآسفيــن ( يبتعد عنهــا ) هــاا زيــن جذي !!

مشاعل خلاص ويهـا فضحها صاار أحمر من قلب قالت : عيــــــســـى .. عن السخافه عاد

جواهر وهي ميته ضحك عليهـا : ووووووي أستحت .. ههههه .. ترى هذا أأخوج شعوول

عيسى لجواهر : الظاهـر ع بالهـا ريلهـا ههههههههه

وأنفجروا عيسى وجواهـر بالضحك

ومشــاعل ودهــا تنشق الارض وتبلعهـا



دخــل عبداللـه اللي شايل بيدهـ اليمنى أأكيــاس وبيدهـ اليســرى أكيــاس وهو يقول : بــدل هالضــحـــك تعــالــوا ساعدوني لسعتني الشمس أنــا



حط الاكياس اللي بيــدهـ وطلع

أم فيصل لعيسى : قوم يبــه ... ساعد أخوك ...

عيسى وهو يمسح دموعه قام بعد ماهمس بصوت مسموع لمشاعل بس عشان يخليها تنحرج : حيــاتــي دقايق وراجع لج ياروحي ههههههههه

وراح وهو فاطس ضحك على شكل أخــتــه مو قادر يمشي حتى ..

أم فيصل وهي تضحك على شكل مشاعل اللي صاير جنه أشارة مرور حمرهـ من الاحراج : يمه مشاعل .. من صجج مستحيه منه

جواهر وهي تاكل : هذا خبل .. فيوزاته ضاربـه لا شافج تستحيـن جذي بياخذ عليج بس عشان يشوفج مستحيـه ويضحك هو

مشاعل ببتسامه كلها خجل : مالت عليج وعليــه أأقـــووول ..



بــرى عند عيسى وعبدالله



عيسى اللي أبــتــدت ضحكاته تخف راح صوب عبدالله وقال : عبــود فــاتــك نص عمرك

عبدالله اللي يطلع الاكياس من شنطه السيارهـ : ليش .. شصــار ؟

عيسى : لعبـت بشعــول لعــب .. خليــت ألوان ويهـا تـتـشكل ....

عبدالله ببتسامه : ... شسويت فيهـا هالمسكيــنه ...

عيسى قال له السالفه كلهـا وهو يطلع الاكيــاس من الشنطـه ويسكرهـا بعد ماطلع الاكياس كلهـا

عبدالله ضحك من قلبه وقال : حرام عليك ياأخي ...

عيسى : واللـه ماهــدهـا .. خل تصبر علي بس ....



ودخلــوا عيسى وعبدالله دااخــل



عبدالله وهو يسكر باب الصاله لمشاعل : يقــولــون في ناس ذابت من الحيــا هنــي ... صج هالكلام ولـه أأشــاعــه

مشــاعل ألتفتت عليــه وصدت وعلى ويهـا أبتسامه احراج

أم فيصل لشباب : أقــول خلوا بنيتي بحالهـا وشيلوا هالأكيـاس ودوهـا المطبخ

عبدالله : آآن شاللـــــه يمــه .. ( يكلم عيسى ) .. شيل شيل معاي .. موحطيتهم لي هني وخلاص بترووح

عيسى وهو يطقه على كتفه : أأصلا كنت بشيل معاك .. بس آنت مستعيل الله يهداك هههههه

عبدالله : واااضـــح .. أشوف شيل بس هههه



وشالـوا الاغرض وودوهم المطبخ



.

.



بيـت بو عبدالعزيز


وخصيصا ع طاوله الطعام

اللي فيهـا شيــخــه .. وأمهــا .. ولولوهـ

أمـا الباقي يـا بالمدرسـه أو بالشغلــه



شيخه : آآقــول يمــه ...

أم عبدالعزيز : سمي يمه ..

شيخه : سم الله عدوج أن شاللـه .. ممكن اطلب منج طلب.. وماترديـنـي !!؟

أم عبدالعزيز تطالع بنتهـا : أذا أقدر عليهـا .. ليش اردج ؟؟

شيخه ببتسامه عريضه : تقدريـن عليــه ..

أم عبدالعزيز : شنهو ؟

شيخه : آبي أروح بيــت عمـي بدر .. آآبي أقعد مع شعول

آم عبدالعزيز فتحت عينها على كبرهـا : آعنبو دارج ... كم مرهـ تشوفينهـا أنتي .. لازم يوميـا ...!!!

شيخه بترجي : يمه تكفيــن .. هي ماتقدر تجي وأنتي تدريـن ليش .... خلوني أنـا أروح لهـا

أم عبدالعزيز بحزم : مافي روحه .. آبوج مابيرضــى

شيخه : أأنــزيــن ليش .. ؟ أنـا بروح بيـت عمي .. مو رايحه بيت حد غريب

أم عبدالعزيز : واللـه قولي هالكلام لأبوج ... وبعديـن بيـت عمج بو فيصل كلـه صبيــان ..

شيخه : وأنـا بقعد مع الصبيـان وله مع مشــاعل ..!!!!

أم عبدالعزيز : شواخ .. فضي هالسيـرهـ لا رجع أبوج من الشركه قولي له ....

لولوهـ لأمهـا :و أصلا ليــش تروح تجابل ست الحسن والدلال .. ماتخافيـن على بنتج يمه !!!؟ يمكن اللي في ذيج معدي ..

شيخه ألتفتت على لولوهـ بغضب : أنــتـي أكرمينـا بسكوتج محد طلب رايج زيــن

لولـوهـ بغرور : ووي عشتــوا .. آشوف عشان مشاعل قمتي تصارخيـن علي ؟

شيخه : واللـه ياحبيبتي هذا رفيجتي قبل لا تكون بنت عمي ... وأكثر من أختي بعد .. ومـاأرضـى أنه أي أحد يتكلم عنهـا بالسوء حتى لو كانت أختي

لولوهـ وهي تكمل أكلهـا : زيــن لا ترضيــن شسوي لج ؟؟...

شيخه بتلميح: وحبيب القلب أخوهـا ..

لولوهـ : والله ياعيوني لو يصير يتبرى منهــا جان أنـا اول وحدهـ قايله له يسويها... هذا اللي ناقص تصير عمت عيال هالخبله

أم عبدالعزيز بحزم : لــولـــوهـ ... ليـن هني وخلاص عاد .. هذي مهما كان بنت عمج

لولوهـ : وأنــا ماأطيقهـا ولا تطيقني حرام أعبر عن شعوري ؟؟؟

أم عبدالعزيز : بس مو جذي ...

لولوهـ وهي تهد اللي بيدهـا : آآآآف ... عن أذنكم ( وراحت غرفتهــا )



شيخه تمت تطالعها لين راحت فوقه وطالعت أمها وهي تقول : تبط الجبد ... ياليت شعول أختي مو هي

أم عبدالعزيز بغضب لشيخه : شيخووهـ شهلـ كلام أنتي بعد ....

شيخه : خلاص أسفيــن ... زين شقلتي على سالفه روحتي بيت عمي

أم عبدالعزيز : قلت لج لا يعني لا .. أذا رجع ابوج كلميه مالي شغل انـا


بيت بو فيصل

السـاعه 11:00

أجتمعوا كلهم بالصـالــه .. وتمــوا سالفـه تجيبهم وسالفه توديهم

وأبــتـــدى عبدالله يسولف لهم عن الاحداث اللي صارت لـه بالجمعيه

رد عليـه عيسى وهو يضحك : قاعد تقزهـا أنت الله يهداك ... أحمد ربك ماشرشحتك جدام العالم

عبدالله : ياأخي من حقي أطالع قاريهـا تاااااارسته أأقولك .. أحس القاري بالعافيـه يتحرك مابقـى شي ماشرته

أم فيصل وهي تضحك : وشعليك منهـا تشتري اللي تبيــه ... داش عرض أنت شله ؟؟

عبدالله : هههههه كان ودي أقول لهــا .... الاسراااااااااف حرام ..حرااااااااااااااااااام .... وبعديـن في غيرج يبي يشتري .. ردي شوي من للي خذتيه

جواهر اللي ماتت ضحك قالت : آآتخيل شكلك لا قلت لهـا هالكلام ... بتلبسك القاري .. هههههههه

مشاعل اللي ميته ضحك على عبدالله اللي سرد لهم الاحداث بطريقه تضحك شوي : بتلبسه القاري وبس ( تطالع عبدالله ) المفروض تحمد ربك أنك طلعت من كارفور تمشي على ريلك ههههههههه

عبدالله : آآآيــه واللــه .. آحمد ربي مليون ألف مرهـ ههههههههه



شوي الا رن جوال عبدالله



عبدالله وهو يشوف المتصل : هــذا نايف ... ( يأشر لهم عشان يسكتون ) .. هــلا نيـــوفـ

نايف : لا هــلا ولا مسهــلا .... آآنت وين في ملتعن ؟

عبدالله : آآفــا .. ليش هالأسلوب زيــن

نايف بتنرفز : تدري كم ساعه صار لنــا ننطرك بـ ستـار بكس ... يعل يصكونك بكس أن شاالـلـه

عبدالله اللي راااااااحوا عن باله : آآووووووووهـ ... نسيت واللـه نسيتكم .. أنشغلت مع الاهل شوي

نايف : يعلك تنسـى .... شقول ..!!!!؟؟..

عبدالله : هد أعصابك ياريال .. اللحيـن جايكم .... أنتوا للحيـن بالستي وله طلعتوا ؟

نايف : لا ننطرك تصدق ؟

عبدالله اللي كان ودهـ يضحك بس وضع نايف مايساعد : عيــل وينكم ...

نايف : بجهنم زيــن ..... لك ساعه بس .. ان ماجيت بنحرك ياخي

عبدالله : أأيــه وينكم فيـــه ....؟؟؟؟؟

نايف : حيــاهـ بلازا ...

عبدالله : شموديكم هنــاك ....

نايف : الطفش حذفنـا هني .. يلا اشوف سكر خسرتنا يامال العافيــهـ.. ولا تتأخر وله والله نجيك لعتبت بابك ونكرك

عبدالله ضحك وقال : خرووف أنــا عشـان تكرنــي

نايف : هذااااك قلتهـا بنفسك ... خروف يامال الخراف اللي ينسيك أسمك

عبدالله مات ضحك وقال : شعندهـا أم خماااس مشتغله دعاوي من صباح الله خير.....!!

نايف : أأأقول لا تقعد تستضرف دمك معاي .... ترى من صجي أنا مفور عليك ......يلا أشوف أقلب ويهـك

عبدالله : حبيب قلبي والله .. يلا سلام .. جايكم اللحيـن

نايف : مع السلامه .. ( وسكر )



ضحك عبدالله بالخفيف وهو يسكر وقام وهو يقول : يلا استأذن أأنـــا ....

أم فيصل : على وين يبه ...!!

عبدالله : بروح حق الربع .... كله منج نسيتهم ..

أأم فيصل : والله أأغراض البيت أهم من ربعك هاللي مادري شلون صايريـن

عبدالله يتصنع الغضب : رجاءا ... رجاءا يمه .. عن الغلط ذولا ربع الدراسـه

أم فيصل : وووويــه من زيـنهم الحيـن ...

عيسى اللي داش عرض : أنــا احلى

عبدالله طالع عيسى بنظرات وقال : أأنــت أأحلــى هـااا ... شايف ويهك بالمنظرهـ .. نصيحه من أخوك شيل المنظرهـ من غرفتك ... لأنك لو لمحتك شكلك بس يمكن تصيدك سكته قلبيه ...



وطلع عبدالله بعد ماتحرش بعيسى شوي كعـادتــه ...



أول ماطلع عبدالله من باب الصاله الا عيسى قايم : آآوكي عيـــل أنــا أستأذن

أم فيصل : ووويــن انت بعد .... أقعد معاي شوي ياأمك

عيسى : نسيتي يمه ... متواعد مع الربع بنروح الشاليــه .....

أم فيصل : بتبـات هنـاك ؟

عيسى يغمز لهـا : 4 أيـــام وراجع

جواهر : لا عوويس ... 4 أيام وايد .. مب شي البيت بدونك .....

عيسى بغرور زائف : أحم أحم .. مشكله لا صار الواحد حلو بزايدهـ يكثرون معجباتــه

جواهر : عيـــســووهـ من صجي أتكلم أنــا ..

عيسى بتلميح : لا قال القمر أقعد بقعد ...

مشاعل : لا تقعد ... روح الشاليــه خل أشم هوى نظيف ع الاقل

عيسى : ليش أشـ شايفتني مع ويهج ... أأتــحـــداج أذا ماقلتي باجر .. تكفون أبي عيسى ...

مشاعل : كلش مادري من عاد ... عبدالله وفيصل يسدون

عيسى أنقهـر بس بسهوله قدر يخفي هالشي : يســدون هــا ( يكلم أمه ) أأأأأأأأأأأأأأسبــوع مانــي يــاي ...

مشاعل اللي تتعمد تغيضه : لو تخليهم شهـر ترى تسوي خير

أم فيصل لمشاعل : يمه مشاعل لا تستفزينه ترى يسويهـا ( تكلم عيسى ) 4 أيــام وترجع ...

عيسى بلهجه لبنانيه مكسرهـ : كرمالك بس ( يتكلم بالقطري ) أأسوي أي شي .. ( يطالع مشاعل ) وفي ناس شكلها المحاضرهـ اللي عطيتهم أيـاهـا ماجابت نتيجه الظاهر يبوني أأعيــدهـا

نطت مشاعل بسرعه : يمه شووفيـــه ...

أم فيصل وهي تطالعهم مشاعل وعيسى : أأأي محاظرهـ ؟

مشاعل : يقول لا مات بعرف قدرهـ ... يمه قولي له لا يقول هالكلام .....

أم فيصل طالعت عيسى بغضب وقالت : عووويس شهلـ كلام ..؟؟

عيسى : شنــو أنا بعمر بالدنــيــا ؟؟ كلنـا ماشيـن هالطريج ...

أم فيصل : يصير تنطم .. وتذلف غرفتك أهووو .. ؟؟

عيسى ينفخ نفسه : آآآحم آآآحم ... طلعت غالي وأنا مادري ....

أم فيصل لعيسى : المهم .. قلت حق أبوك أنك بتروح الشاليــه

عيسى : من كثر مااشوفه عشــان أأقولـــه ..... آآنـــا من شهر لشهــر ناااااااااااااادر ألمح طيفه ... أخر مرهـ شفته ...أأقول له عاش من شافك عطانــي نظــرات ... آآآآآآخ يايمه لو شفتيهم كان شاب شعرج ..

أم فيصل : يعني بتروح بدون شور أبوك ؟

عيسى بستهزاء : الله والابو عاد ... ( بلهجه شبابيه ) .. دااامج ياروحي راضيــــه .... ماهموووني اللي حووولي ياعسل أنتي

أم فيصل : اللـه يكملك بعقلك أن شاللـــه .. روح يبه رووح ...

عيسى قال وهو يتصنع الحزن : بشتاق لج .... ( يطالع جواهــر ) .. وأنتي بعد ... ( طالع مشاعل وقال بغرور مصطنع ) يوووووم عيـــد فراقج ..



وراااح غرفته



مشاعل : وووي مالت عليك اقول .... مادري على شنو شايف نفسه

أم فيصل قامت وهي تقول : عيل أنــا بروح أتمدد على سريري ....

جواهر لأمهـا : يعني عشان عبيد وعويس راحوا بتروحيـن أنتي بعد ... شنو قعدتنـا ممله لهدرجه يعني ؟؟

أم فيصل أبتسمت وقالت : وووي يمه شفيــج ... آآنــا من مساع كنت بقوم بس أخوانج سبقوني

مشاعل بدلع : آآيه قصي علينـا قصي ...

أم فيصل وهي مكمله طريجها : أأذاا تبــون شي آآنــا بغرفتي فوق

جواهـر وهي تلتفت على أمهـا بدون ماتقوم من الكرسي : يمــــــه .. بنطلع أنــا وشعول عيل ... بنتمشى شوي

أم فيصل : زيـن يمه .. بس لا تتأخرون .... ع الغدى تكونون موجوديــن ...

جواهـر : مايصير نتغدى برى ..؟

أم فيصل تلتفت عليهم لما صارت واقفه جنب الدري : تتغــدون برى ؟؟؟

مشاعل اللي عجبتها الفكرهـ : آآيـه يمه خلينا نتغدى برى ... تكفيــن

أم فيصل ماحبت تكسر قلب مشاعل قالت لها : آآوكي بس لا تتأخرون برى ...

جواهر بفرحه : من عيــوووونـــي ...

أم فيصل أبتسمت لهم وراحت فوق

جواهر تلف على أختهـا : يلا قومي خل نجهز ....

مشاعل قامت بفرحه : يلا ....



وراحوا أثنينهم وتـعــدلــوا ولبســوا وطلعــوا من البيــت



...ع الســــاعــه 2 الظهــر ...



طبعــا بسيــارهـ جواهــر



جواهر وهي تشغل السيــارهـ : وويــن تبيــن أأهيــتـــج اليــوم

مشاعل اللي تعدل شيلتها ( مايتغشون ) : آآآممم .. آآي مكــان عادي ....

جواهـر : عيل بنروح مطعم ......

مشاعل : خلي شيخوهـ تجي معانــا ..

جواهــر بتسأل : جوالج معاج ؟؟؟

مشاعل اللي كانت ناسيه جوالهـا : لا مو معــاي ...

جواهر ببتسامه عريضه : عيل نزلي روحي جيبيــه لانه رقم شيخوووهـ مو معــاي ..

مشاعل وهي تنزل من السيــارهـ : أأوكي ... دقيقه .. ( سكرت البــاب ودخلت داخل البيـت )



ورااحت فوق .. على غرفتهـا ..

دخلتهـا لقت عيسى فيهـا

مشاعل رفعت واحد من حواجبها : شقــاعــد تسوي ؟؟؟

عيسى ألتفت عليهـا بسرعه وخش اللي كان بيدهـ : هــااا .. ولاشي ..؟؟

مشاعل اللي شاكه فيـه : عيل شمدخلك غرفتي ؟؟

عيسى دخل اللي كـان بيدهـ بمخبى الثوب وقال : ليش ممنوع ندخلهـا يعني ؟؟

مشاعل اللي ثارت بالشكوك قالت : شكنت تسوي ؟؟

عيسى وهو يطالع من الغرفه : ما كانــت أأسوي شي يه .... ( ودخل غرفته وسكر الباب )



مشاعل راح صوب المكان اللي كان واقف فيه عيسى مالقت شي : أأموت وأعرف شكان يبي يسوي ؟؟؟



فتحت الدرج وخذت جوالهـا وطلعت من الغرفه

جات بتقفلهـا بس مالقت مفتــاح على باب غرفتهــا ... سكر الغرفه وطلعت





لقت جواهـر واقفه بالسيـارهـ جدام باب الحوش الكبيــر

ركبت مشاعل وقالت بعد ماسكرت باب السياره : أخوج هذا تحت راسه شي صدقيني

جواهـر وهي تحرك من جدام باب بيتهم : من ؟؟

مشاعل : عيسى .. فيه غيرهـ .... دخلت غرفتي لقيته فيهـا مادري شكان يسوي ولما شافني أرتبك وخش اللي بيــدهـ ...

جواهـر طالعت مشاعل وصدت عنهـا : يمكن يدور شي ضايع منه ؟؟

مشاعل : يدور شي ضايع منه يرتبك ؟؟؟ ويتلعثم ... لا لا أأخوج عنده شي بس شنو .. مادري ..

جواهـر تمت تطالع طريجهـا وهي الثانيـه شكت بتصرف عيسى بس مو عارفه شللي بيدخلـه غرفه مشاعل ...؟؟ وشيبي منهـا أصلا ؟؟

جواهـر وهي تشغل المسجل تحاول تغير الجو : ماعلينـا منــه ... مردنـا بنعرف .. اللحيـن وله بعديــن .....



مشاعل هزت راسها بالايجاب وخذت جوالهـا وأتصلت على شيخه



اللي مايمدهـا يرن مرتيـن الا هي شايلته : الطــييييييييييييييييييب عند ذكرهـ

مشاعل أبتسمت للهجـة شيخه : لا يكون كنتي تحشيـن فيني بس

شيخه بأسلوب كله تحطم : شعوووول ... آآبي أشوفج ... قعدت احن على أأأمي عشان أأجيج تقول لي لا أأبوي مايرضـــى وبيتكم كله صبيان

مشاعل : وأأنــا متصله لج عشــان هالشي ..

شيخه خافت قالت لها بسرعه : لا لا لا .. لا تجيــن خلج في بيتكم أأنــا بكلم أبوي وبلخيه يجيبنــي

مشاعل : ماراح أأجيج ... بنمرج أنــا وجووجوو وبنروح نتمشى ونتغدى .... تقدريـن تجيــن معــانـــا ؟

شيخه اللي فرحت قالت : واللــه ...؟ .. عيل سي يو بكلم أأمـــي وأأن شالله ترضــى ...

مشاعل ضحكت بالخفيف وقالت : أأوكي كلميهـا وردي علي انــطرج ترى

شيخه : أوكي سي يــو ...

مشاعل : سي يو حبيبتـي



وسكرت من عندهـا



وعم الهدوء بالسيــارهـ

الا مشاعل تقول : أممممم .. جوجو ..!؟

جواهـر : هلا

مشاعل تلتفت عليها : ليش غرفتي مالهـا مفتــاح ؟؟ وأنتوا كلكم غرفكم لهم مفاتيح

جواهر تلعثمت ماعرفت شتقول ولقت بسرعه العذر اللي تقدر تقوله : لــ.....لانـه مفتـاح غرفتج ضااايع من جذي

مشاعل اللي أقتنعت على طول قالت : آآآهـــااا .. كنت بقفلهـا من شوي بس مالقت على الباب مفتاح

جواهـر أبتسمت لهـا بتوتر بدون ماترد



.

.

ماكـانت تقــدر تقول لهـا السبب لانه لو صار وقالت لهـا ...راح تعرف عن سالفه الحبيب الاولي طلال

لانهم شالوا المفتــاح من على باب غرفتهـا لانهـا كانت تقفل عليهــا باب الغرفـه وتقعد تصيــــح وتصيـــح

وأحيــان تصــارخ وتكسر كل شي جدامهــا

ومرهـ حاولت تنتحــــر .. كــانت تمر بحاله نفسيه صعبـه من بعد طريقه فصخ خطوبتهـا من طلال المهييينــه جدا..

فمن جذي خذوا المفتــاح مال غرفتهــا ...

.

.



مــرت فترهـ بسيطه الا هم عند باب بيت بو عبدالعزيز

ع الساعه 2 ونص الظهـر

بعد ماأتصلت عليهم شيخه وقالت لهم أنه أمهـا رضت بعد ألحاح من شيخه

مشاعل أتصلت على شيخه بس شيخه ماردت ...

وأتصلت مرهـ ثانيـه ونفس الشي

مشاعل لجواهر : ماتـــرد ؟؟

جواهــر : يمكن غيروا رايهم ؟؟؟ ومنعوهـا من الطلعه ؟

مشاعل : ماادري واللـه .... ( فتحت باب السيارهـ ونزلت وقالت ) بروح أشوفهـا ..... ( وسكرت البــاب )

وجواهـر توهقت : ووووويــه لا تشوف طلــول وأبتلش أأنــا



.

.



دخلت مشاعل البيــت ولما صارت بالحوش ماعرفت ويـــن ترووح

لانهـا مثل ماتدرون فاقدهـ الذاكرهـ فمــا تذكر ولا مكان بالبيــت

لمحــت شــاب قاعد على الكراسي اللي برى ومسند راااســه لورى ... ويطالع السمــا فوق

ولما دققت فيه عرفته أنهــا هو ...

مشاعل آبتسمت بس ترددت أذا تروح له ولــه لا ؟؟!!



.

.

عند طلال اللي كان قاعد على الكرسي ويطالع السمــا وفكرهـ رايح عندهــا

آستعـدل بقعدته بعد ماحط يدهـا الثنتيــن على ويهـا وتنهــد بحزن عمييق

طلال بصوت خفيف أشبه بالهمس : مشــتـــاااااااق لــــــج ..

ركز عينه على نقــطــه بالارض .. بعدهـا قام وهو ناوي يدخل دااخل

لــكــن أنصــــدم لما شافهـا واقفه بالحوش وعينهـا عليــه

غمض عينه ورجع فتحهـا يتأكد هذي علم وحلم ....

معقــولــه مشاعل واقفه جدامه هاللحظه ؟؟؟؟!!!

تصنم مكــانه ماعرف يروح لهـا يتأكد آنها صج مشاعل ولــه يتم مكانه وينفض عن باله هالافكــار

الظاهر أنه من كثر مايفكر فيهــا قام يتخيلهـا ...!!!

.

.

عند مشاعل اللي قالت بقلبها لما شافته يطالعهـا ( أأأأمبي شافنـــي ... شبيقول عني اللحيـن واقفه وتطالعنــي شنو ماأستحي أنــا )

آبتسمت مشاعل بأرتبــاك وراحت صوب طلال



.

.



لما شافهـا قربت صوبه أبتســم مايــدري ليش ....

لحد ماصارت واقفه جدامه وكل هذا صـــار بثواني .... ماخذ فترهـ طويلــــه ..

مشاعل وهي تمد يدهـا عشان تسلم عليه : السلام عليــكم

طلال طالع يدهـا ورجع طالعهـا وهو يمد يدهـ لتعانق يد أغلى البشر عندهـ وهذي أأول مرهـ من بعد سالفه فصخ الخطوبه : و.. وعــليــكم السلام ..

( لما لمس يدهـا عرف أنهـا علم مهب حلم ... فزادت أبتسامتــه ) شلــونـــج مشــاعــل ؟!!

مشاعل ببتسامه كلهـا خجل وهي تسحب يدها عنه : الحمدالله بخير .. شلونك أنت ؟

طلال كان وده يقول لهـا ( دامني شفتج مليــون بالميــه بخير ) بس ألتزم حدودهـ وقال : مااشي حالي



في هاللحظه دخلت جواهــر اللي متخصبقه من قلبــه ولما شافت طلال واقف مع مشاعل طااح قلبهـا بريولهـا

وراحت بسرعه لهم

جواهـر اللي عقدت ملامحهـا لما شافت طلال : شتسويـن هني ؟؟؟

مشاعل ألتفتت على جواهر وقالت : ماأعرف ويــن بــاب الصــالـــه ...!!؟؟ قلــت أأسأأل طــلال ..

جواهـر وهي تمسك أختهـا : تعــالي .. ( وراحت مع مشاعل دااخــل )

وأول ماأبتعدوا عن طلال



جواهر وهي صاكه على ضروسهـا قالت : أأنـــا ماقلت لج لا تكلميــن هالادمي ... هذا مايستحي على ويهـــااا ....

مشاعل : مايبيـن ... شكله محترم ..!

جواهـر : محترم بعيــنــــج ... أمشي بس أمشي ...



ودخلــوا داخل لقــوا أم عبدالعزيز ... وشيخه قاعديــن بالصــالــه

دخلــوا سلمـــوا وأستأذنوا من أم عبدالعزيز وخذوا شيخه وطلعــوا

وطلال للحيــن واقف بمكـــانــــه يناظـــر مشــــاعل وهو ليـن هاللحظه مو مصدق أنه اللي كلمته من شوي هي مشاعل ...!!!!



بالسيــارهـ عند جواهـر اللي بسرعه تغير مزاجها من العصبيه الى الفرح

والسبب شيخه اللي ملت عليهم السيــارهـ ضحك وغشمرهـ

مشاعل لشيخه : وأنتي يالدبـــه .. شحقه مارديتي علي لما أتصلت لج ؟؟؟؟

شيخه : شكلج أتصلتي علي لما كنت بالحمام ( الله يعزكم ) وبعديــن أنــا لما طلعت ماجيــكت على الجوال أذا حد أتصل وله لا ... نزلت الصاله قلت أنطركم

مشاعل بأحراج : يالدبــه حطيتيني بموقف محرج مع أخوج

شيخه بصدمه : آآآي أخو ؟؟؟

مشاعل : طلال ..... دخلــت بيتكم وماعرفت ويـن اروح مالقيت ألا أخوج اللي كانت قاعد ع الكراسي اللي برى .... بس صج صج أنحرجت لما

قام من مكانه وشافنـــي جنه يقول شفيهـا ذي واقفه تطالعنـي ماتستحي على ويهـا ( ضحكت بالخفيف وهي منحرجه وكملت )

..و سلمت عليـــه ... بس هالدبــه جات معصبــه ( تقصد جواهـر )

شيخه بقلبهــا ( يااااااااااااااااااااااااااااااااااويـــلي ... كلمت طلول ... عزت الله راح فيهـا لو درى عنه أبوي ... )



.

.



بيــت بو فيصل



عند عيسى



اللي أخذ لـــه شنطه صغيرهـ وحط لـه ثياب تكفيــه لـ 4 أيـــام وطلـــع من غرفته بعد مامر غرفه مشاعل يكمل شغلـــه

وبعدهــا طلع من البيــــت على سيــارته وسيـــدهـ على الشاليـــهـ



.

.





نهــايــه الجزء الســـابــع



شــراح يصيـــر لا درى بو عبدالعزيز .. و .. بو فيصل .. عن لقــاء طلال بـ مشــاعل ....!!

ولــه معقـوله ماراح يدرون ...؟

عيسى ... شكـان يسوي بغرفــه مشــاعل .. وشكان يبي بالاســاس ؟؟؟؟

وشراح يصير لــه بالشاليـــه ؟؟!!

مشــاعل .... هلــ لقــاءهـا مع طلال ... راح يمـــر .. مرور الكرام بحيــاتهــا

ولــه أنــه راح يثيــر شي فيهـا ؟؟!!!!!

الجـزء الثـامـن

وصـل عـيـسى وكـانـوا ربـعه بأستقبالـه ( منصور , وليد , جابر ) سلم عليهم واحد واحد
وبعدهـا دخـل عيسى مع ربعه الشاليـه اللي أستأجروهـ
وحذف شنطته على أول كرسي شافــه ..
ورمى نفسه جنب شنطته : مــــن زمــــــان ماجيت الشاليـه
وليد وهو يقعد مجابل عيسى : أنـا كل خميس وجمــعه أأجي هنــي مع الاهـل ...
عيسى بتسـأل : جــاي مع أهلــك ؟!!
وليد ببتسامه : لا هالمـرهـ تكنسلت الطلــعه معاهم ... لانـي جيت معاكم
عيسى: آآهـــااا ... ع بالي بعد .... ( وهو يطلع جواله من مخباهـ ) خل أتصل على الاهل أطمنهم علي .. تلاقي الوالدهـ تحاتي
منصور : ليش ياهل أنت ؟؟!!!
عيسى وعينه معانقه جواله وهو يتصل على رقم البيـت : يقــولـــون ....

.
.

السـاعه 7 بالليــل

رجعوا مشاعل وجواهر البيـت بعد ماوصلوا شيخه بيتهـا
وكل وحدهـ راحت غرفتهـا هلكـانــه .. جواهـر فصخت عبايتهـا بس ورمت نفسهـا على سريرهـا بتنام
ومشاعل راحت غرفتهـا وفصخت عبايتهـا وعلقتهـا ودخلـت خذت لهـا شور سريـع
وطلعــت وهي حاطه ببـالهـا خلاص بتنــام لقــت ورقه جنب الابجـورهـ
قعدت على السرير وخذت الورقـه اللي كـان مكتـوب فيهـا

.
.

آآآســف شعـــول أأذااا ضايقتـــج اليوم ع الريوق... آآتغــشمـــر معـــاج ترى ..
وغصبا عليج بتتعوديـن علي
لانــي ماراح أأتغير.. مو عــنـــاد فيــج .. بس هذا أأنـــا ...
ولازم أنتي ترجعيـن مـثــل قبل ..
وعشـان ترجعيـن مثل قبل .. لازم اللي حولج يتمون مثل ماكــانــوا ...صح !!!؟
ع العموم آآنـــا بروح الشاليــه فقلت أأحط لج هالرسالـــه عشــان لا تدعيــن علي ويصير فيني شي هنــاك
تـــرى يقــولون دعاويج مستجابــه .. ( راسم فيـــس مبتســـم )
وعلى فكرهـ أدري ثــارت شكوكج لما شفتيني بغرفتج .... وأأظــنج عرفتـي سبب وجودي اللحيــن


.. آآآخــــــوج رضيتي وله مارضيتي .. عيـســى .. .
.

مشــاعل اللي أرتسمت أبتسامه على شفاتهـا لما قرت الرساله سكرتهـا وقالت : ياقلبي عليــه ... ينرفزني ويطلعني من طوري ويرجع يتأسف ..
الله يحفظــه

جـات في بالهـا جملــته الاخيــرهـ
( فقلت أأحط لج هالرسالـــه عشــان لا تدعيــن علي ويصير فيني شي هنــاك تـــرى يقــولون دعاويج مستجابــه )
مشاعل ضحكت بالخفيف وقالت : مـــع ويـــهـــك ...هههههه
حطت الرساله داخل الدرج وأنســدحـت بفراشــها وتلحفت وأستسلمت لنــووم
وهي ماعلى بالهـا الا عيــســى ورسالته ..



بينمـا بغرفه جواهـر اللي للحيـن بثيابهـا ومنسدحه ع السرير
كـانت بتنــام بس أول ماأرتـاح جسمهـا شوي حســت انه النوم مـحـاربهـا هاللحظه
قامت من مكـانها وبدلت ثيابهـا ...لبسه جلابيـه بيــت حريـــر بيضــه وفيـهـا وردي
ونص كم ...
وهي تفتح شعرهــا وتربطه بربطه ورديــه تذكرت موقف مشاعل اليـــوم .. مع طلال
جواهر بقلبها ( اللـه يستــر لا درى أأبــوي .. مليون بالميه اللي بصير مابيكون خير ........ ( سكتت شوي وكملت تفكيرهـا وقـالت ) مايصيـــر مخليــن مشاعل جذي ماتدري عن ماضي طلال الاسود معاهـا ..... آآنــا لازم أقول حق أمي وتشوف حـــل .. شعــول لازم تدري مايصير تتم جذي )
طلعت من غرفتهــا ونزلت الصالـه تدور أمهـا مالقتهــا
رجعت فوق وهي متأكــدهـ بتلقـاهـا بغرفتهـا طقت البــاب مرهـ مرتيــن سمعت صوت أبوهـا يأذن لهـا بالدخول
دخلت جواهـر وأرتبكت لما شافت أنه الغرفه مافيهـا الا أبوهـا
بو فيصل اللي كان بايــن أأنـــه توهـ راجع من برى لانه كانت غترته محذوفه ع السرير وقاعد يفتح أزرت ثوبه على انه بيبدل ثيـابه
لكنه توقف عن فتحهم لما دخلت جواهـر
بوفيصل : خيـــر جواهـر ؟ شتبيـن يبه
جواهـر ارتبكت وقالت : لا .. بس كنت أأبي أمــي .... ويـنــهـا ؟
بوفيصل :بالمطبخ ....
جواهـر : آهـااا .. آوكي
جات بتطلع بس صوت أبوها وقفها : جواهــر
جواهـر ألتفتت لأبوهـا : نــعــم يبــه
بو فيصل : شلونهــا أأخــتـــج ؟ بخيــر,,؟ آآآشوهـ الحيــن ؟!!
جواهـر : الحمدالله يبه .. بخيـــر ....
بوفيصل : هي وينهـا فيه..؟
جواهـر : بغرفتهــا .... تبي أنــاديهـا لك ؟
بو فيصل : لا لا .. خليهـا .. آآنــا ببدل ثيابي وبنـــام
جواهـر هزت راسها بتفهم: آآهـاا .. آآوكي عن أذنك يبه
وطلعت سكرت البــاب

وراحت المطبخ لقت أمهـا قاعدهـ تسوي شاي حق أبوهـا
جواهـر ببتسامه وهي توقف جنب أمهـا : الللـــــه .. شــــاي حقي .. ونــاســه .... صج أنه الام تحس بعيالهـا .. كنت أأبي شاي من مساعه تصدقيـن
أم فيصل : هذا حق أبوج مو لج ...
جواهـر تسوي روحها زعلت : آآآفــاا .. يعني مالي قطرهـ منه بس ...
أم فيصل : سوي لج .. حد ماسكج ..؟؟!!!
جواهـر : لا.. أأبيج أنتي تسويــن لي ..
ام فيصل اللي كان باين عليها الضيق والغضب الخفيف جدا : جواهر .. ترى بنفسه أأأبـــووج رافع ضغطي .. لا تزيدينـي أنتي بعد
جواهر : زيـن زيــن ... كلــه زافيــنــي وبس .. لي اللـه ... ( وهي تلعب بطرف كم جلابيه أمهـا ) ... آآآبيــج بموضوع
أم فيصل : شنــو ...
جواهـر : خلصي شاي الحبيب ... وبعديـن بقول لج
أم فيصل بتنرفز : جواهــر عويذ الله من شرك .. بتتكلميــن وله فارجيني
جواهـر وهي تتخصر : يــــــــــه ... شفيج يمه .. الحيـن لو شعول ماكلمتيهـا جذي
أم فيصل الي قاعدهـ تصب الشاي بالقلاص : اللهم طولج ياروح
جواهـر تكتفت وقالت : السالفه تخص حبيبت قلبج شعول
أم فيصل : شفيهــا بعد ؟
جواهــر : اليــوم لما رحنـــا بيت عمي عشان تجي شواخي معــانــا نزلت مشــاعل و ...
أم فيصل الي هدت كل اللي بيدهـا وقالت : لا تقول شافت ولد عمج....
قاطعتهـا جواهـر وقالت : شافته وبس ... الا كلمته .. وذاك جليل الحيــا مادري شقال لهــا .. أأقول لهـا هذا مايستحي تقول شكله محترم ...
لحقي على بنتج قبل لا تذوب بحب هالطلال ..مــرهـ ثانيــه
أم فيصل ثار غضبهـا وقالت : وأنــتــي شلــون تخليــن أخــتـــج تدخل بيتهم آآآآصـــلا... هــااااا ... شلــــوووون ...
جواهـر اللي نقزت من الخرعه لما صرخت أمهـا قالت : يمه .. الله يهداج صلي ع النبـــي .... لا يرتفع السكر معاج
أم فيصل : شلــون تخليـــنهـــا تكلم هالطلال ... وأنــتــي وينج عنهــا ..
جواهـر : يمه شسوي نزلت هي بسرعه وعلى مابندت السيـارهـ ودخلت لقيتها تكلمه .... يمه أأنــا أأقول تقولون لهـا عن سوالفه السودهـ
عشان ماتقرب صوبــه ....... ترى صدقووونـــي لو حبته من يديد أأنـتــوا السبب
أم فيصل : شكله هالطلال ماكفــاهـ اللي سواهـ ببنـتـــي يبي يذبحهـا ... بس أأنــا أوريج فيــه هاللي مايستحي ولا يحشم ......
( طلعت من المطبخ وسيـــدهـ على غرفتهـا )

دخلت لقت بو فيصل منسدح بس مو نايم ينطر الشاي

أم فيصل بغضب وهي تسكر باب الغرفه : بدر ... شوف كلم أأأخوك خل يمسك ولدهـ عن بنـتــي وله والله ماني ساكته هالمرهـ
بو فيصل اللي مايدري شسالفه : شفيــج داشه على لا أحم ولا دستور .. شصـاير ...؟ وآي أأأخو اللي تتكلميــن عنــه
أم فيصل : أأخوك سلطــان ... خل يمسك طليل ولدهـ عن بنتــي .. ( بغضب عاارم ) مااكفــاهم اللي سوهـ ببنــتــي شيبــون بعد ؟
بو فيصل من سمع طاري طلال قال بغضب هو الثاني : شسوى هالهيس ....!!
أم فيصل : مــادري ...! شوف أنت شسوي ...... تلاقيه تحرش بالبنت .. ماتعرف عمايل ولد اخوك الزفتــه ......
بو فيصل قام بغضب وقال : تــــحـــــرش فيهــا ؟؟
أم فيصل : مو بعيــــدهــ عنه .... بو طبيـع مايوز عن طبعــه
بو فيصل : الجلب هذا مايوز .. مايتــوب .... آنـــا أأعلــمج فيــه

أخذ جوالــه وأتصل على بو عبدالعزيز

واول مارد بو عبدالعزيز الا بو فيصل بغضب بدون لا سلام ولا كلام : شوووووف سلطان عقل ولدك لا أأعقله آنــــاا
بو عبدالعزيز اللي أستغــرب من أأأسلوب أأخوهـ : شبـــلاك ؟؟!!
بو فيصل : آآآنـــت ماوعدتنــي أنت هالحقير ولدك مايقرب صوب بنتــي خير شــــر .... شعندهـ متحرش فيهـا اليــوم ...
بو عبدالعزيز بصدمه : متــحــرش ببنـتـــك ؟؟!!
بو فيصل : هذا اللي وصلنــــي ... آآآسمعنـي عدل ياسلطــان .. أنت أخوي الكبيــر على عيني وعلى راسي .. ولك التقدير والحشييمــه بس أنــا مو عايف بنتـــي .... آآآقضب ولدك وله واللـه لا أأدخلــه الســجــن على آآيـــدي .. كـنــت راح أأجيك وأربي هالـلي مايستحي ولدك
بس قلت أأشوف أنت شراح تسوي وأذا ماسويت شي .... آآنــا اللي بتصرف مع هالحيوان
بو عبدالعزيز : هـــد أعصــابك وأنــا أخــوك .. وطلول هذا حسابه معــاي أول ماأوصل البيــت .... ومثل مامشــاعل بنتك تراهـا بنتــي ..
بوفيصل اللي مازال بحاله غضب : واااالـــلـــه .. واااااااللـــه ياسلطــان ..... آآن سمعت مرهـ ثانيــه أن ولدك مو كلمهــا .. شافهـا بس من بعيــد
لا أأأدفنه حي.... صدقنــي أأسويهــا وماأظــنــك بتمنعنــي
بو عبدالعزيز اللي حس ويهــا صغيـــر من الفشيلــه رغم انه العود
هـــدأ أأخــوهـ وسكر من عنـــدهـ
وغيــر طريقه من بيــت رفيجه ... ألــى بيــتهـ ...

بوفيصل لأم فيصل : كــاهــو سلطـان بيربيــه ...
أم فيصل اللي نزلت دمعه على خدها قالت : بــدر ... ماأبي بنتــي ترجع مثـــل قبــل ..
بو فيصل قرب من مرته وحظنهـا وقال : ماراح أأأسمح لأي أأحــــد يضرهــا.. ولــه ينزل دمعه من دموعهـا مرهـ ثانيـــهـ ...لا تحاتيـن طول ماانــا عــايش أن شاللـه ماراح ترجع مشاعل مثل قبل ...
.
.

بالشالــيـــه

كــان الــجـــو عندهم ونــاســـه
كــانــوا توهم طالعيــن من البــحــر بمـا أنه الوقت تأخر ... وكل واحد فيهم مبلل من شعر راسـه لصبع ريلــه
وقاعديـن ع السيـــف .. ســوالـــف وضــحـــك ..

.
.

بيـت بو عبدالعزيز

كـانوا الكل قاعديـن بالصـالــه
بستثناء بو عبدالعزيز .. , .. طلال

دخــل بو عبدالعزيز السيارهـ داخل البيـت والشرار يطير من عيـنه
فشلــه هالوالد ... نزل من قيمته أأكثــر من مـــرهـ ... سواهـ صغيــر مع أنه أأكبــر أخوانــه ..
بو عبدالعزيز وهو ينزل من السيـارهـ ويسكرهـا بكل قوته : ويقــول لي عزوز آآنــه تـــاب ... يقول لي تغيـــر ...... أأحسـاسي كان بمحلـه
آآنــا أأبــوهـ وأأعرف عدل .. ولـو كل العـالم تغيــرت هالأدمي مايتغيـــر .. دومـه مفشلنــي .. أنـا اليــوم بحط حد لكـل هالسخافـه اللي صـايـــرهـ

دخل بو عبدالعزيز الصاله وشاف الكل متجمعيـن اليهـال ( معاني , مهند , صالح ) يطالعون التلفزيــون
لولوهـ تقــرى المجلــــه وشيخه تشاركهـا ... وعبدالعزيز قاعد يسولف مع امــهـ
بو عبدالعزيز : طلــــول الهيــــس ويــنـــه ...
كلهم ألتفتوا لأبوعبدالعزيز
أم عبدالعزيز برتباك لما شافته معصب: سلطان ؟!! ... شفيك ؟! شتبي بطلال
بو عبدالعزيز بغضب زرع الرعب بقلب عياله الصغـار اللي أول مرهـ يشوفون أبوهم بهلـ صورهـ
وأأربك شيخه اللي كانت شبــه عارفه سبب غضب أبوهـا : طــــــــــــــــــــلال ويــــــــــــنــــه
قام عبدالعزيز وهو يقول : يبــه شصـــار ...
بو عبدالعزيز : شــوفــوا لا تنرفزوونـــي ... هالحيــوان ويــنــه ؟
عبدالعزيز اللي تضايق من أبـوهـ اللي قاعد يسب طلال جدام أخوانه الصغــار راح ينزل من قيمته بهلـ طريقه قال : طـــالـــع من العصـــــر ....
بو عبدالعزيز بغضب : آآآتصــل لــه خلــــه يرجع اللحيـــن ...
عبدالعزيز : آآآآيـه بس لــيـــش شمسوي طــــلال ......
بو عبدالعزيز : شمسوي ؟؟!! ألا قول شماسوى بعد ..... ولاااااا .. حضرتك .. تقول لي أنــه تغـيــــر ..
حــســـافــه واللـه أأنــه ولدي
دوومــه منزل راسي بالقــاع .... آآحرجني مع عمك .. ماعرفت شقول ..... لا بـــارك الله فيــــه من ولد .
..( بتحسف أكبر وغضب أأكبر ) لا بـــارك اللـــه فيـــه
عبدالعزيز اللي كان شبه منصدم من كلام أبــوهـ : شسـوى طلال ؟
بو عبدالعزيز : متــحـــــرش بمشــاعل بنــت عمك
شيخه اللي أنقبض قلبهـا ( لااااااااا .. حرام عليــكم .... ماتحرش فيهــا .. مو هــو اللي راح لهـا أأصـــلا ) كــان ودهـا تقول هالكلام بس ويــن تتكلم وأأبـــوهـا مشتعل غضب
لولوهـ اللي كانت خايفه من صراخ أبوهـا بس خوفهـا أأقل بوايد من خوف شيخه قالت : يبــه يمكـن تتبلــه عليــه شعــول ...
بو عبدالعزيز : ويــن تتبلــه عليـه هالمسكيـــنه .. تــلاقيـن أخووووج هــو الــلــ ......

قطع كلام بو عبدالعزيز دخــول طلال البيــت
واللي كــــان آآآآآآآآآآآآآآبــــــدااااااااااا مو بالوقت الصــحيـــح

طلال : الـــــســـــلام عليـــــكم
بو عبدالعزيز ألتفت على طلال وراح صوبه وصرخ عـليه بغضب : شرفــــــت؟؟؟؟؟؟
طلال طالـع أأبـــوهـ اللي ويهـا مايبشر بخيــر قال وربع أبتسامه على ويهـا : شصـــايــر يــبــــــ ..........
قطع كلامه سطـــــار قـــــوي جــــالــــه من أأأبــــوهـ خلاهـ يحس بأن الدم تجمد بويهـا
بو عبدالعزيز بصوت أأعلــى من اللي قبله : وحطبـــــــــه ... تكسر عظااامـــك ....... ( صرخ ) لا تقــول يبـــه .. مانــي أأبـــوك تفــهم ... مــانــي أأبــــوك .. لا أنت ولدي ولا أأعرفــــك .... ( يمسكه من ثوبه ) .. قايلــك لا تقرب صوب البنــت وأنــت تعــانــــد .. تعــانــدنــي ياطليـــل... تروح تتتحــــرش فيهـــا ...
جـا عبدالعزيز ومسك أأبــوهـ بعد ماأبعــدهـ عن طلال وقال : يبــه خــلاص هــد أأعصــابـــــك .... خلـه يتكلم .. خل يفهمنــا شصــار ....
بو عبدالعزيز : مــاأأأأبيــــه يفهمــنــــي شـــي .... وماأأبي أأأشوف ويهــا هـنــي بهلـ بيــــت ... ( يدز عبدالعزيز عنه ويأشر بصبعه لطلال ) .. ماأبيـــك تقعد دقيقه وحدهـ بهلـ بيـــت ... تسمــ .......
قاطعه عبدالعزيز : يبــــــه لا ... صل ع النبي ... مايصير تطردهـ من البيــت .. هذا ولدك يايـــبــــه
بو عبدالعزيز يلتفت على عبدالعزيز : قلت لكم مايشرفني هالادمــي ... متبــري منــه ليــوم الديـــن ..
قامت شيخه اللي صاحت وهي حاطه يدهـا على حلجهــا ( لاااااا .. ياربي .. لا .... )
أم عبدالعزيز اللي راحت لصوب ولدهـا وقالت : شقــاعــد تقول ياسلطــان ... شلون تطرد ولدي من البيــت ..... حرام عليك ..
بو عبدالعزيز اللي الغضب سيطر عليـه : سمعي يامرهـ .... وخــري عنــه ولـــه...... لحقيــه ....
لولوهـ قامت وقالت : يبــــــــــــــــه ....
بو عبدالعزيز قال : أأأي واحد فيــكم ... بيلمس هالحشــرهـ ( يقصد طلال ) ولـه حتى بيوقف معــاهـ أنــا... متبري منــه ..
أم عبدالعزيز اللي غلبتهـا دموعهـا وصاحت وهي متعلقه بذراع طلال : تـــكـــفـــى سلــطــــان ... ماراح يعيـــدهــا .. آآوعــدك .... بس لا تطردهـ ...
آآآمـــــوت بدونـــه ... هذا ولدي ...
بو عبدالعزيز : قلـــت لج لحد يلمســـه ... ( يكلم طلال ) .. وأأأنــت شعندك وااقف للحيـــن ..... بــــــــــــــرى .. آآآآآطلــــع برى
طلال اللي كــان واقف يستوعب اللي يصير حولـه وعينه ماأرتفعت عن الارض
طالــع أأأبــــوهـ وعيــنــه مليـــانه دموع بس مانزلـت ولا دمــعــــه قال وهو يحاول يبتسم وصوته مخنوق : آ .. آن شاللــه يبــه ..... آآنـا بطـــلــع
وماراح تشوفنــي مرهـ ثــانــي ....
بو عبدالعزيز ماعطــاهـ فرصـه يكمل: آآآآيـــه أأأطلـــع تهــددنــي آآنــت و ويهــــك ... وماأأبي أأشوفك كـلـــش ... آآنســى أنه عندك آآآبــوهـ وأأخوان وأهل .. آآآنــت خسرت أأهلك كلهم بسبب طيشك وحقارتك ...... وأأنــا مايشرفني آآنـــك تكون معاي تحت سقف واحد

شيخه اللي أخيرا أنطقت وكان صوتهـا غرقان في بحر دموعهـا : لااااااااااااااا يبــــه ... تكـــفـــــى لا ..
بو عبدالعزيز لشيخه بغضب : بــــــــــــس .. ماأبي اسمع شي بعد .... ( يكلم طلال وهو يمد يدهـ لــه ) ... عطني السويـــج ..... ( صرخ عـليه.. ) سويج السيــارهـ عطنــي أأيـــاهـ ...
طلال طلــع ســويج السيــارهـ وحطــه بيـــد أأبــوهـ اللي قال : منت ريــال عشــان أأخلي الـسيــــارهـ عندك
طلال كــان راح يتكلم ... كــان راح يقول مــاتحـــرشــت فيهـا .. كم كلمه قلتهـا وكلهم رسميــات صارت تحرش ؟؟!!
بس لما شاف هالاهــانـــه الكبيـــرهـ حيــل بحقــه قرر يسكـــت .... الايام كفيلــه بأنهـا تبيــن لأبــوهـ آآنـــه صج
((( تـــــــــــــــــــــغــــــــــــــــــــــيــــ ـــــــــــــــــر )))

طلال حط يدهـ على يد أمه اللي مازالت ماسكه ذراعه .. وطلـــع من البيــــت

وأأأشتــعـــلت الصــالــه بصراااخ الحريم .... وصيــاحهم

بو عبدالعزيز بغضب لعيـالـه الصغــار : كلــن على غرفــتــه أأأشوف
قاموا اليهـال وطيران على غرفهم ....
وعبدالعزيز طلع لحق طلال

عند باب الحوش وقفــه عبدالعزيز وقال : طـــــلال .....طــــــــــــــــــــــــلال
طلال وقف بدون مايلتفت عليـــه
عبدالعزيز وهو يحط يدهـ على كتفت أأخــوهـ : ويــــن بتـــروح ياأخـــوي ..
طلال طالع يد أخوهـ اللي على كتفه وقال وهو يطالع جدامه : أأرض اللـه واســــعـــه
عبدالعزيز بفضول بيذبحه أأذا ماعرف الجواب : آآآنــــت تــحــرشــت بمشــاعــل ؟
طلال وهو ينزل يد عبدالعزيز عن كتفه برفقه ويلتفت عليــه : مــاراح أأرد على سؤالك هــذا .... الأيــــــام بتــجـــاوبـــك
( يحط يدهـ على كتف أخوهـ الكبيــر ) طلبتك .... حط بالك على الوالدهـ وأخوانــي .. وقــول لهم أأنــــه طلال تغــيـــــر ..صدقني ياعبدالعزيز أنــي تغيــرت .. بس الظروف كلهـا ضدي ....
عبدالعزيز : عـــارف واللـه العظيم عــارف .. بس محد راضي يصـــدق ....
طلال ببتسامه تخفي وراهـا صرخه و( آآآهـ ) ودهـا تشق قلبــه وتطلــع قال : آآآآهم شي آآنــه في حـــد مصدقنــي ... وواثق بعد انــي تغيــر ... وأوعدك راح أثبت هالشــي
عبدالعزيز اللي حس برغبه كبيرهـ بالبكــاء بس مسك روحه وحظن طلال لصدرهـ بقــوهـ وكأنـه يودعـــه قال بصوت خانقته العبرهـ وهو يغمض عيونه بشدهـ عشان لا تنزل دموعه : ديييـــر بالك على روحك ياأخــوي
طلال اللي حظن أخوهـ ببــرود وقال : لا توصي حريص ... ( يبتعد عنه عبدالعزيز ) .. دير بالك أأأنـت على روحك وعليهم ....

عطــاهـ ظهــرهـ وطلع من البيــت يمشي على ريلــهـ ... لحد ماأختفى عن نظر عبدالعزيز
اللي طق بيـــدهـ الطــوفـــه بكل قوتتــــه وهو يقول : آآآآآآآآآآآآآآآآآآآآآآآآآآآآآآآآآآخ آآآخ

.
.

الســاعــه 12 بالليـــل

وخصوصا بالشاليـــه عند الشبــاب
( عيسى .. و .. وليــد ) هم الوحيديـن اللي للحيــن ماتعبــوا كـانوا مخططيــن لشي ..
بينمــا جابر ومنصور هلكووا من هاليــوم الطويل وكل واحد قط روحه ونــــام

عيسى وهو يطلع جــراخي من مخبــاهـ : قاعد يحلم الحبيب ... أأذا ماخليته يفز متصرقع ماكون ولد أأأبــــووي
وليد اللي واقف ورى عيسى بس يشوف قال : والــلـــه أنـــك دااااااااهيــــه
عيسى طالع وليد وغمز لــه وقال وهو يركز نظرهـ ع الضحيه : سد أأأذونــك ترى الصوت أأأبـــدا مايونس
وليد ضحك بالخفيف وقال : لا لا ... رفيجك يحب يسمع هالاصوات ... عـــــشـــــقـــــــي ههههه
عيسى لوليد : هــااا .. جوالي معــاك ؟
وليد اللي كان رايح عن باله الجوال قال : آآآآيــه أأيــه معــاي صبر ( يطلعه من مخبى البنطلوون ويفتح الفيديو ) ... يلا كل شي جااهــز أنت بس قول
أأأكشــن وأأنــا أبتــدي
عيســى ببتسامه مكر : يلا .... واحد ... أأثنيــن .. ثـــــــــلاث ...

وصوب الجراخي صوب سرير جاابـــر على طول
اللي من لامس الارض بقــــوهـ طلــــع صوووت يصمـــــخ
لدرجه انهم فزوا منصور وجابر وقلوبهم وصلت لريلهم من الخرعه

عيسى مات ضحك على أأشكـــاالهم
و .. وليــــد ماقدر يمسك نفســه قال : هههههههههههههههههههههههههههههه حلــوووووووهـ ..... ( يكلم عيسى ) بعد وحدهـ .. بعد وحدهـ..
عيسى اللي مو قــادر يسكت من الضحك ماقدر يطلع وحدهـ ثاني وقال بصوت ضاحك : واااااااااللــه أأشكالهم تحفـــــــــــــــــه ...
هههههههه .. جبور بغـى يلزق بالســـقف .. ( وأنفجر بالضحك )
قاموا لهم جابر ومنصــور ...
ومن لمحهم عيسى طـــلع طيرااان من الغرفــه ووليـــــد معــاهـ ..
وجابر ومنصـور وراهم ..... كل واحد واااااااااصلــه معــاهـ مايـــلاعب ..
لحد ماطـــاح عيســى بيد جابر وهو اللي كانت الجراخيه قريبه منه حيل ورضــه رض ...
وكمل عليــه منصور .... وعيسى ميـــت ضحك ....

ووليـــد قاعد يصور ...... فيديــو .. وصوت ضحكه حاشر المكـان
لحد ماأفتــروا عليــه ولعبــوا فيـــهـ ... وحطــوهـ مع عيسى ورضووهم

.
.

كــان الــجـــو عندهم أأنــوااع المــــرح ... رغم آآنه أأزعــاج وصرااخ ....

.
.

عند طلال اللي مالقـى حد يلجأ لــه غيـــر سلمـان راح لــه بتكسي
ولما وصل عند سلمان قال لــه السالفـه كلهـا بعد مادخلوا الميلس
وسلمـان أأصر عليــه يتم عنــدهـ.. بس طلال قال لــه


طلال : يــاريــال عادي واللـه بدبر روحي لا تحاتي
سلمان اللي مازال مصر قال بتنرفز خفيف : آنـت ليش ماتبيني أأســاعدك بأي طريقــه ..؟!! .. آآنــا ليش رفيجك ع الطل ؟
طلال اللي محافظ على هدوءهـ : محشــوم ... بس رفيجي مو معنــاتـهـ أأغثك وأثقل عليك
سلمان وهو يتحلف فيــه : واللـه ياطلول لو قلت هالكلام مرهـ ثاني لا أأكفر فيك ... صاحي أنت صاحي ؟؟!!! ... قلت لك تقعد عنــدي .. ويــن بتروح ماتعلمنـي؟؟
طلال : آآآي مكـــان ...
سلمان : زيــن آآنــا مو في حسبت أأخــوك ... ليش ماتقعد عندي ..... وأذا على أأهلي ماعندي خوات .. والوالدهـ يوم السعد اللي تشوفك فيــه
والوالد صحيح مايحبك بس مايكرهك ... يعني ماعندك عـــذر
طلال يحاول يقنعه : ياسلمـان أفهمنــي ... آآنــا أأبي أقعد بمكـان بروحي بعتمد على نفسي ... لين متـى بقط مسؤوليتي على غيري
سلمان : آآآنــا راضي ... حد أشتكى لك .... مسؤوليتك على قلبي عسل ....... ويلا جب ولا كلمه بتم عندي يعني بتم ....
ولا تحدني أكمل على خدك الثاني اللحيـــن
طلال أأبتــســـــم وقال : سلمان ..... تراك مو فاهم
سلمان قام وهو يسكر هالنقاش : فاهم ... انت اللي مو راضي تفهم ... ويلا أأشوف أنخمد .. بروح أأجيب لك لحاف ومخدهـ .....
كــان بيتكلم طلال بس سلمان قال له : ولا حرف .... رضيت وله مارضيت بنتام عندي يعني يتنام عندي ... وأزيدك من الشعر بيــت ... آآنــا بكبري بجي أأنــام معــاك عشان لا تشرد تالي الليــل عارفك عدل

وطلع من الميلس وماعــطـــى طلال فرصه ينطق بحرف
وجــاب لحــاف ومخدهـ لـه وحق طلال ...
توهـ بيطلع الا أمـه توقفه
أم سلمان : سلمـان يبه
سلمان لأمه : سمي يمه ...
أم سلمان : سم الله عدوك ... خــلاص .. رفيجك عزم بينام هني ؟
سلمان : بطلعت الروح ... بس لا تحاتيـن .... بينــام هني بينــام هنــي ..
أم سلمان ببتسامه : زيـن يبه ... خذ فراش ودهـ لـه الميلس عشان ينام عليـــه .. تنومــه ع الكراسي .. الله يهداك...!!!
سلمان : لو علي نومته تحت الكرسي ..عشـــان أكسر هالصخر اللي براااســه ... راسه يااااااااابس بالعافيــه رضى ينام ...
أم سلمان بتسأل : هو شفيــه مع أأهلـــه ..؟
سلمـان وهو يبوس راس أمه : سامحيني يمه .. ماأقدر أأقول لج .... يمكن الريال مايبي حد يدري ..
أم سلمان هزت راسها بتفهم وعلى شفاتها أبتسامه وقالت : زيـــن خذ له فرااش ...
سلمان يتصنع الغيرهـ : أأأأشوفــه آآحتـــل مكــانـــي .. شصــاير ...؟
أم سلمان تطقه بالخفيف على كتفه : ووووي .. روح بس ود لــه هذول اللي بيدك .... وتعال خذ الفرااش
سلمان ضحك وطلع من البيــت وراح الميلس لقى طلال يطالع الارض ومركز نظرهـ فيها
وكــان يدري سلمان بشنو يفكر قال خلـ يغير الجو شوي رمى اللحاف والمخااد وقال : هذا توك ماكملت اليوم عندنــا وخذيــت مكـانتـي عند الوالدهـ
عيـــل لا كملت اليــوم شبيصير ؟
طلال طالعه ببتسامه ... مااااالـــه خلق غشمرهـ هموم الدنيــا على راااســهـ


طلع سلمان وراح جاب الفراش اللي كان عريض شوي يكفي شخصيــن
ودخلـه الميلس وحذفــه بالنص وقال : آآآآآآآوف .... كسر ضلووعــي حشى مو فراش هذا
طلال تم يطالع سلمـان شوي اللي أأخذ الشرشف وأبتدى يغطي الفرااش
وبعدهـا قام وساعدهـ ... ولما صار المكــان مهيئه لنوم أنســـدحوا الاثنيــن

سلمــان نايم على جنبه اليميــن ومسند راســه بكفهـ
وطلال منسدح على ظهــرهـ وعينه معانقــه السقف

سلمــان لطلال بجديــه : آآنــت تــحـــرشــت فيهــا ...؟؟؟
طلال مــــارد عليـــه تم يطالع السقف في قلبه غصـــــــه كبيـــرهـ نفس السؤال اللي أسألـه أيــاهـ عبدالعزيز بالضبـــــــط
سلمــان شاف انه طلال مايبي يجاوب على هالسؤال قال : شفت درب هالبنت ويــن وداااك ... لــو أنـت ناسيهــا من البدايـه مـاكــان صار لك كل هــذا
طلال تنهد وقال بصوت خفيف : معــذور ... تقول هالكلام لانك ماحبيــت .. لو قلبي بيـــدي جان صديته عنهـا ....... بس ..( سكت )
سلمــان : زيـــن جــاوبنـــي على سؤالـــي ...
طلال طالع سلمان وقال : شــرايــك آآنــت .. آآآنـــا أأسويهــا !!؟
مـارد عليــه سلمــان لانه أأكثــر واحد يدري انه طلال تغيــر
كمل طلال لما رجع طالع السقف : كــنـــت أأتمنــى أأأشوفهــا .. ألمحهـا بس من بعيد ... وشفتهــا .. فرحت ... قلت الدنيــا أأخيـــرا أأضحكت لي .. لكــني أكتشفت
آآنــه هالدنيــا سمحت لي أأشوفهـا ... مو رأفـه بحــالي ..ولـه حبـ(ن) فيني.. سمحت لي أشوفهـا عشــان تزيــد همي هم .....
شفتهــا الظهــر ... وأأنــطـــردت من بيتــي بالليــــــل .. صج دنيــا ...
سلمـان : مــاودي أأعـاتبك ... بس هــذا أأخرت الطريج اللي مشيـت فيــه .. ياما حذرتك وقلت لك ... ياطلال هالدرب اللي تمشي بــه بيضيييعك ماطعتنــي ......
طلال سكت شوي وهو يبلع ريجه يحاول لأخر لحظه أأنــه يبقــى قوي بعدها قال وهو يتنهد : آآآآآآآآآآآآآآآآآآآآآآهـ ياسلمــان ... تصــدق ... مابقــالي حد بهلـ دنيــا .. ولا حد
سلمان : وأنـا ويــن رحت ... وعبدالعزيز ويــن راح ...!!.. اللي راح راح وآنـا أخوك .. وأأحنـا عيال اليــوم فكــر شلون تصلح اللي كسرته
ومــــردهم بيعرفون أنك تغيرت ...
سكت طلال بعد ماغمض عيونه بقــوهـ دموعه خلاص عافت السجن اللي انحبست فيــه طوول هالفتــرهـ الطويلـــه ...
تتسابق تبي تطلع .. تبي تشوف النـــور .... وطلال يقاومهـا بكل قوته .. لأنــه ( الــريـــال عــيـــب يصيـــح !!! ) عبــارهـ تربى عليـها وكبر عليــها
وعلمته آآنــه حتى لو كــان في آآشـــد حالاته حزن آنــه ماتنزل دموعه .. ولا حتى يخليهـا تعرف درب لعيــونــه .. !!!!!!!!! .. لانه الريال مايصيح !!؟
منطق غريب رغم أنه الاكثريه يحطونه أأســاس حياتهم .. وكأنه الريــال .. مخلوق معدوم المشــاعر !!!؟؟

سلمان كــان يراقب طلال وتنهد بضيق لحال رفيجه .. اللي يشوفه طااايح وهو واقف مكتوف اليدين مابيدهـ حيلــه
لحد مالمح دمعــه تنزل من عين طلال اللي مازال مغمض .... وغمض عينه بطريقه أأقــوى لما نزلت هالدمعه اللي كانت الوحيدهـ اللي شافت النور
طلعت من عينه وأنــتهـت على المخدهـ اللي كـان منسـدح عليــهـا
سلمـان ماأستحمل يشوف طلال يبجي ( يبكي ) جداااامـــه لأول مرهـ من عرفهـ ...!!
سلمان حط يدهـ على طلال وقال : طلال ... آآنــت ....!!؟
طلال مسح دمعتــه ...اللي نزلوا غيرهـا أألف وحدهـ لما فتح عينه.... حاول يمسحهم ويخفي ضعفــه بس ماقدر.. الحمل اللي على كتوفــه ثقيل وااايد
لحد مالقــى نفســه بصدر سلمــان اللي حظنــه بقـــوهـ وهو يقعد وقال: لا طلال ... تكـفــى .... أأأبــوس أأيــدك ماأأبي أأشوفك تصيـــح
طلال هني وخلاص ترك المجال لدموعه تطلــع ودفن ويهــا بصــدر رفيجــه ...
ويــزيــد بالصيــاح كل ماسمع عبــارات سلمـان اللي قال : طـــــــلال ... خلاص عاد ...... واللي يسلمك ماأأأأأأأأأأبيك تضعف .. آآآنــت قوي
ومازلت قوي ... لا تضعف بسهولـــه ... آآآآآآآآآآآنـــــت قوي يــــاطلال
طلال اللي أطلق العنان لدموعه قال بصوت وااااااطي جدا مختلط بصوت صياحه اللي هم كـان واطي مايبيــن غير شهيييقــه وأأنيينــه : تعـــبــــان ..
اليــوم التــالـــي

فــي بيــت بو فيصــل
وبالاخص غرفــه مشـــاعل
اللي أأول مافتـحــت عينهــا جاا ببــالهـــا على طول طلال ... وأبتســمــت ...
دخلت أصابع يدهـا بيــن خصلات شعرهـا وحكت راسهـا بخمووول وقامت قعدت
وهي حاسـه روحهـا متكسرهـ ...
( شيسوي اللحيــن ؟؟ ... يمكــن نــايم ..؟!! لا لا يمكــن بشغله ؟ ... لحظه هو يشتغل أصلا ؟!!! كم عمرهـ ؟؟؟ .....وأنــا شلي خص من هذا كلــه
يشتغل وله مايشتغل هذا شي يخصه .. آآنــا شمدخلنــي ... )
قامت من فراشهــا وخذت لهـا ثيــاب ودخلــت تسبـــح ..

وطلعت وهي لابســه بنطلــون جينــز وقميص كات لونه أزرق فــاتــح .. وعليــه رسمه قطوهـ
لفت شعرها بطريقه مو مرتبــه بس حلــوهـ
ونزلــت تحت الصالــه لقت عبدالله بويهـا
مشاعل لعبدالله ببتسامه عريضه : صبــــاح الخيـــــر
عبدالله اللي بايــن أأنــه متسندر للحيـن قال : صباح النـ ـ ـ ـور .. ( وكمل مشيــه ونزل تحت )
ونزلت وراهـ مشاعل لقــوا الريوق كالعادهـ جاهز بس بدون آآمهم ...
عبدالله وهو يقرب صوب طاوله الطعام : ويــن آآمــي ؟!!
مشاعل رفعت كتفهـا وقالت : مادري ... علمي علمك
عبدالله قعد وأبتـدى ياكل الا مشاعل تقول : صبر خل يجون أمي وفيصل وعيسى .. ووجوجو
عبدالله : آمي العادهـ تكون أول وحدهـ موجودهـ ودامهـا اللحيـن مو موجودهـ معنـاتـهـا ماتبي تاكل ... وفيصل بالشغل اللحيــن ... آآمــا عويس
تراهـ بالشاليـه شكلج نسيتــي ... وسيدت الازعــاج .. بتنزل اللحيــن وماني ناطرهـا ( وكمل أكلـه )
شوي الا جواهـر نازلــه وجات قعدت تاكل .. وقعدت معاها مشـــاعل
جواهـر كــان بالهـا مشغول واايد خاصه لما درت أنهـ أأمهــا قالـت لأبــوهــا عن طلال ... وشي آآكيـــد اللي بيصير او بالاصح اللي صــار بطلال ماتظـن بيكــون خيــــر ..... قالت بقلبهـا ( رغم انه يستاهل اللي بيجيلهـ ... بس مادري ليش حاسه بالذنب .....!!.. بعديــن شبيسون فيــه زفــه على كم سطـار
على تهزيئ لــه وتنتهي السالفــه كالعــادهـ .... ماقول الا الله يستر بس )

.
.
بيت بو عبدالعزيز

وبالاخص بغرفه أم عبدالعزيز اللي كانت تصيح من قلبهـا وهي تكلم أم فيصل : طـــردهـ يامــريـــم ... طرد ولدي ..
أم فيصل اللي معورهـا قلبهـا على أم عبدالعزيز قالت : ياوخيتي اللي سواهـ ولدج مو شوي ...
أم عبدالعزيز : بس ماتوصل لأنه يطردهـ ويتبرى منـــه .... ( تزيد بالصياح ) ماراح أأشوفه مرهـ ثـانيـــه يعني !؟ خلاص طلال راح وماهو رااجع
أم فيصل : لا تقوليـن جذي ... يمكن يعصب عليـه بو عبدالعزيز يوم يوميـن ثلاث .. ويروح هو بنفســه ويرجعه ...
أم عبدالعزيز قاطعتهـا وقالت : ماراح يرجعــه .. ريلي وعارفته عدل .... سلطـان قاااااسي .. قاسي وااايــــــد .. ومستحيـــل يسويهــا .....
آآآآيــااا عليك ياولـــــدي ..... مادري ويـن راااح ... مادري ويـن أأرضــه وسمــاهـ ...... لو أأنــه ماأخذا بنتج ماكـان صار كل هذا فيـــه
أم فيصل تضايقت من كلام أم عبدالعزيز وقالت مدافعه عن بنتهـا : لو بنـتـي ماخذت ولدج ماكـان صار فيهـا جذي ...... أظــن تدريــن أنه ولدج كان سبب تعاست بنــتـي ولولا الحادث اللي ربي نجاهـا منــه وكان خيرهـ لهــا ... جان أستخفت بنتي والسبه ولدج ..
أم عبدالعزيز : بس كااااااافي ماأبي أسمع زيـادهـ ... آآآدري أن ولدي غلط ومازال غلطـان .....
بس لو شنو يسوي هذا ولدي وأنــا أأمــه مستحيل أتخلى عنـه ولـه أأتـــركهـ ..تعرفيـن يعني شنو مستحيــل ..
حطي روحج بمكـاني .. وبو فيصل طرد فيصل ولدج ... شراح تسويــن ؟
أم فيصل اللي كلام أم عبدالعزيز للحيـن مضايقهـا قالت : عيالي مايسون بلاوي طلال وخاصـه فيصــل .. لانه يحب بنتـج ....
ومستحيل يسوي عمايل ولدج
مستحيل يجي لبيـتــكم لمـا نكــون كلنـا مجتمعيـن عندكم .. ويفصخ الخطــوبــه جداامكم وجدامنا .. ويقول مااااابيـــهــــا .. لأنـــــــي آآكتشفت أنــي ماأحبهـا ...... لأني أكتشفت أنهـا يااااااهـــل وبعقل ياهــل وماتصلح تكون زووجـــه .. وبعديـن بقلبي وحدهـ ثانيـه
أم عبدالعزيز اللي زادت لما ذكرتهـا أم فيصل بذيج الليــلـه اللي منهــا أبتـدى عذاب طلال .
.
.
.
.
.
.
الساعه 11 ونص بالليـــل

أتصلــت مشاعل على طلال عل وعسى يحس فيهــا
ورد عليهـا طلال بنفس اللهجه الجافــه :أأوووووف .. آآآلــو
مشاعل: هــلا طلال
طلال بدون نفس: هــلا ..
مشاعل : طلال ..أدري آن أتصالاتي تضايقك بس أأبي أعرف شي واحد وتكفـى جاوبنـي عليــهـ
طلال ( ياااااااااااااااااااللـــه ) : خيــــر !؟
مشاعل : آنـا مضايقتك بشي ؟ شفت مني شي ضايقك ؟؟ مقصرهـ بشي معاك ؟
طلال : أممم .. آظنج قلتي شي واحد ... ومشالله عليج صفتي لي أسألـــه كثر شعر راسج
مشاعل سكتت شوي بعد مانزلت دمعه على خدهـا وقالت : آنـت للحيـن تحبنــي ؟
طلال بستهزاء : ويــن قاعديــن فلم عربي ؟؟!! شنو تحبني وأحبك .... آآخلصي شتبيــن ... أأبي أأسكر لاني بطلع
مشاعل بصوت خافت : الساعه 11ونص اللحيـن !!؟
طلال رفع واحد من حواجبه بأستنكار وقال : خير ياطير .. لو الساعه 3 الفيـــر ..... شلج خص أنتـي أطلع وقت ماأبي وأرجع وقت ماأبي ...
خوش واللــه هذا وأحنا تونــا خطوبه بس وأبتـدى حب التملك فيج ... عيل لا تزوجنـا شلـــون ...؟؟( بأسلوب يستفز ) حياتي .. عمري انتي ..... لا جيت أأطلــع ولــه أأدش
ماأحب حد يقولون الوقت متأخر اللحيــن .. لاني أأذا سمعت شي مايعجبنــي ترى عاادي أأأأجرح مشاعرج بكلام مابيعجبج
مشاعل صاحت وقالت : حـــــراااااااااااام عليـــــك
طلال : حيــاتـــي ... وينـــج فيــه اللحيــن ؟
مشــاعل : بالبيـــت ....
طلال : حد حولج ؟
مشاعل : لا .... كلهم تحت بالصاله
طلال : آهلي عندج صح ؟؟
مشاعل : دامك تدري ليش تسأل ..
طلال اللي بسرعه قلب الموجه وقال : عمري دقايق وأأكـــون عنـــدج ... مسحي دموعج .. ونزلي تحت الصاله معاهم ..... ماأبيج تصيحيــن
أأأبي أأأجيكم أألقــا زوجتي أأحلــى الحضور ..
مشاعل أستغربت منه وقالت وهي مازالت دموعها على خدها : مــاأبي أنــزل ... وماأبي اأأشـــوفــك ...
طلال : آفـاا .. ليش ماأشتقتي لي؟؟....
مشاعل ماردت
طلال : قلبي أنــا جــا اللحيـن .. وصدقيني بحط حد لدموعج اللي كل يوم تنــزل ... فياليـت تمسحينهـا من اللحيــن
مشاعل : آوكي ..
طلال : مع السلامه يابعد هلي
مشاعل : مع السلامه حبيبي ( وسكرت )

صاحت شوي لكنهـا مسحت دموعهــا وتذكرت كلام طلال
( قلبي أنــا جــا اللحيـن .. وصدقيني بحط حد لدموعج اللي كل يوم تنــزل ... فياليـت تمسحينهـا من اللحيــن )


شالـت روحها ولبست شيلتهـا ونزلت تحت الصالـه اللي كانوا كل أهلهـا مجتمعيـن تحت
بستثنائهـا هــي


أول مانزلت ألا بو عبدالعزيز يقول : هـــااا .. نزلتي عن عرشج ..ههههه .. تعالي يابنـتي
شيخه : لا لا ... تعالي قعدي جنبي أأنــا .....
محد من اللي حولهـا كان يدري عن عذابهـا لكنهم حاسيـن بحزنهـا اللي دوم تحاول تخفيـه بالضحك والغشمرهـ مع اللي حولهـا
جــات وقعــدت جنب شيخه
وأبــتــدت سوالف تجيبهم وسوالف توديـهم لحد مارن تلفون الصـالـــه
شالته جواهـر وكان صوت طلال : هـــلا طــلال ... آآآيــه كلنــا بالصــالــه ... ( تطالع مشاعل ) .. بس على طول وويــن مشاعل مستعيل ع الحب
الا شيخه تقول : من مساعه أنحن عليــه تعال معانـا مايبي ... ومن قالت لــه مشاعل تعال جــى طيران ......
مشاعل وهي تأشر على روحهـا : آآنــا ...؟ من قال ؟
أم فيصل : وانــا أقول شعندها نازلــه وهي توهـا تقول أنها تعبـانه وبترتاح ... أأثرهـ عشــان طلال هـاااا
مشاعل أبتسمت بخجل وسكتت رغم أنه قلبهـا ناغزهــا بس هي تحاول تهدي روحهــا
جواهـر لطلال : معــاك معــاك ... زيــن الحيــن بنفتح لك البـــاب .... ليش مابدخل سيــارتك ؟؟ .. آآهـاا أوكي ... يلا مع السلامه
وسكرت ...
جواهـر لأمهـا : يقول فتحوا لـه البـاب الصغيــر ..
أم فيصل : ليش مابيدخل سيـارتـه ؟؟
جواهــر : مادري عنــه ؟
أم فيصل لفيصل : قوم يبـــه أأفتــح لطلال البــاب
فيصل وهو يقوم : أن شالله يمه .. مع أني صاير جني ناطور ...
ضحكوا اللي بالصاله وطلع فيصل

فيصل فتح البــاب ودخل طلال اللي كان لابس بنطلون وقميص ونظـارهـ شمسيــه وبيــدهـ كيس صغيــرهـ وعلى شفاتهـ أبتسامه غامضه : هــلا فيصـــل
فيصل ماكــان يحبه من اللـه قال : هــلا طلال شلـونك
طلال : الحمداللـه تمام ..... وأنـت شحالك ؟
فيصل : الحمداللـه ... تفضل
طلال : آآخــتــك داااخــــل ..
فيصل وهو يسكر باب الحوش : يقولون .....
طلال هز راسهـا بسخريـه ودخل داخل وهو يمشي بخطوات كلها شموخ وثقــه ...
ودخل الصاله ..
طلال كــان يتميــز بجرأتــه الزايــد واللي تتحول لوقـاحه أأحيـــان ... فأول مادخل قال : حلــــــو .. الشعب مجتمعيــن هنـــي ...
( بشاعريـه مزيفه ) وخاصــه شعولتي ..
مشاعل أبتســمــت رغم أنه قلبهـا أبتـدى يرجف .. مو عشـان شاف طلال ... لا .. عشانه حاااس بمصييبــه بتصيــر
بو عبدالعزيز اللي تصرفات ولدهـ تغثه ساعـات وتفشله دوم قال : تعال طلال أقعد ... أستريح

دخل فيصل ورجع قعد بمكــانه وطقع حق طلال قعد ماقعد هذا شي راجع لـه

طلال وهو يفصخ نظارته ويحطهـا بـ مخبـى القميص اللي عند الصدر : لا لا لا لا .. مشكوريــن وكثر اللـه ألف خيركم .... أنــا مو جاي أقعد ولا استـريح
أأنــا جاااي أريح مشــاعـــــل
الكل أأأأأستـــغــــــرب من كلام طلال .. وشيقصـــد من كلامــه هـــذا
وأأأكثــر شخص أنقبض قلبــه من هالطاري مشاعل اللي أنمحت الابتسامه تدريجيـا من على شفايفهـا
طلال : آآنــــا جـــاي أأقول لكم اليــوم .. آآنــي ماأأبي بنـتتـــكم .....
الكل أنصدم ومشاعل أوقفـت ووقفت معاهـا شيخه وأم فيصل
طلال يكمل كلامه : آآآآدري منصدميــن وحالاتكم حالـــه ..... بس أنـا ومشــاعل كلش ماننفــع لبعض .. لأسبـاب واايـــد وحبت أأقولهـا جدااام الكـــل
عشــان تعرف مشـــــاعل ليــــــش تغيرت عليهــا ... (يتكتف ) .. مشاعل ياااهــل بعقـــل يااهــل .... وصراحه أن ماأحب البنت اللزقـه مثلهــا
يعني ماتعطيني فجــه عشــان أأشتــاق لهــا ... و .. شنو بعد ...!!؟.. آآيـــه تذكرت .. آآآنـــا لما أعرضت علي أأمي اأأنـــي أأأأخذهـا قالت لي مشاعل
خوش بنت .. ثقيله ورزينه وقويــه ..... وبصراحه ... والصراحه راحه .... كل الكلام اللي سمعته خرطي .. ولا كلمه طلعت صح لاهـي ثقيله ولا رزينه .. لأنها أربعه وعشريـن ساعه تتصل وله تطرش مسجـــات بالعربي تتلزق ....ولا هي قويه لأنــه من صرنــا لبعــض وهـــي أأضعف منهــا ماافـــي
قاطع كلامه صوت عيسى اللي صرخ معصب : جــــب ولا كلمـــــه ... يالـــ .....
طلال وهو يسكته : لحظه لحظه .. لا الكبــار تكلمووا .. اللي بعمرك يسكوتون تسمع حبيب قلبي ... ( يكمل كلامه ) .. وين وصلت ... آآيـــه
مشاعل بختصــار لعبـه بــاربي ..... حلــوهـ ماقلنـا شي .. وأذا ع اللبس ماعليهـا كلام ... ( يأشر على راسه ) بس العقــل عندهـا ..... صفـــر ..
وأفضل لهني وأسكت ... حرام أطلع فضايحها جدامكم كلكم ..... وعلى فكرهـ آآنــا أأحب وحدهـ ثــانــي تسوى مشاعل وطوايفهــا .....
( يرفع الكيس اللي بيدهـ ) وهــذي سخافــات مشـاعل ... أأقصــد هدايـاهــا ..... ( يحذفهــا على الارض ويوجه الكلام لمشاعل ) أأحتفظي فيهم لج يابنت عمي .. وعطيهم اللي بيتقدم لج بعدي .....
مشاعل مــاتت صياح وهي حاطه يدها على حلجهـا تحاول تكتم صوت انينها والصدمه اقتحمت ملامح ويهـا

فيصل وهو يروح لطلال ويصرخ عليــه : يالنــذل .... آآآآآآآطـــلع برى أأأشوف .. ولا أأبي أأشوف رقعت ويهك هني ... لا تعتب هالبيت مرهـ ثانيـه تفهم
طلال وهو يطالع فيصل من فوق لتحت : وليش أعتبه أأصـــلا ... ( بستحقــار ) .... عن أأذنكم .. ( يكلم مشاعل ) أن شاللـه أأكون ريحتج اللحيـــن
عن أذنج يابنت عمي

وطلـــع ولحقــوهـ فيصل وعبدالله وعيسى اللي قلبــوا الدنيــا عليـــــه
وعيسى اللي ضربه بس فيصل مسكــه وقال عبدالله : مالــه داااعـــي توسخ يدك بأمثــالـــه
طلال وهو يعدل قميصه : صـــج هالعيــلــه كل ابوهـا يهــال .... ( عطاهم ظهرهـ وطلع ركب سيــارتــه وراح )
عيسى بصرااخ :هــــــدوووونـــي عليـــه خل أأأأأأأربيــــه .... مشــــااااااعل تسوااااااااااااااااااااهـ هالحقيـــــــــــــر المغرور.... فييصل هدنـــــــــي
عبدالله لعيسى : خــــلاااااااااااااااااااااااااااص ياااااعـــيــــســــى
فيصل اللي مازال ماسك عيسى : لا تتهــور وتخسر روحك بسبتـــه
عيسى وهو يفلت من يد فيصل ويلف عليـه : عيــــل مشاعل ياااااهـــل .... مشـــاعل لزقه ..... آآآآآآآآآآآآآآآآآآآآآآآآخ لو أنكم هاديني عليــه
جان دفعته ثمن كل حرف قااالـــه ..

طلعــت جواهـــر اللي كانت تصيح وراحت لهم : مشــــــــــــــاعل طـــــــــــاحت علينــــا ....

دخلــوا كلهم داااخــل وودوا مشــاعل المستشفــى اللي كان صايدها أنهيــار عصبي
ولما قضت كم يوم عندهم لحد ماتحسـنت حالتهـا طلعت من المستشفــى .. وبعدهـا بكم يوم
أنفصلت عن طلال بعد مارفض بو فيصل أأي تفاهم بهلـ موضوع بعد الاهـانه اللي صادت بنتـه
وحالــت مشاعل تدهــور كل يــوم وكل ساعه وكل دقيقــه .... حالتهـا النفسيه أأتعــبــــت ..
وقامت تصارخ أأحيـــان وحاولت تنتحر مرهـ .. مثل ماعرفتــوا ..
وذبلت الوردهـ اللي كان أسمهـا مشاعل ... بعد ماكــانت أحلــى البنــات
وبعد شهــر وشوي جااا الحــادث .... وفقــدت الذااااكرهـ ورجعت مشــاعل اللي تضحك وتلعب وتتغشمر وماتهمهـا الدنيـا بللي فيهــا
وطلال ندم مثل ماعرفتــوا كلمهـا قبل الحادث بكم يوم ... يحاول يستسمحهـا بس مافي فايدهـ

.
..
.
.

أم فيصل اللي صااحت قالت : صدقيني ياأم عبدالعزيز ... لو انـتــي قلبج محترق على ولدج مرهــ .... أأنــا قلبي أأحترق على بنتي مليــون أأألف مرهـ

.
.
.
بغــرفــه شيــخه
اللي مـا تركت فراشهـا هاليــوم قاعدهـ تفكر بطلال .. وويــن ممكــن يكــون الحيــن ..!!
دخلــت عليهـا لولوهـ وقالت : ماتبيـن ريــوق ؟
شيخه : ماأبي
لولوهـ : شفيــج ؟؟ .. لا تقوليـن لي متضايقه عشـان طلال
شيخه لـ لولـوهـ : أأأبي أأعرف شي واحد بس ... طلال مو أأخوج ؟؟ ماتحسين أنتي ؟!!
لولوهـ : واللـه ياحبيبتــي يستـاهـل اللي جالــه .. هــذا جزاهـ وأأقــل من جزاهـ .. فاصخ خطوبته فيهـا ومهزئهـا جدامنـا خلاهـا بيـزهـ ماتسوى ورايح يتحرش فيهــا بعد ؟!!
شيخه بغضب : طلال ماتحرش فيهــــا ....
لولوهـ : آآيـه آيــه صدقتج ... اللحيـن بتيــن تتريقيـن وله شلون !؟؟؟
شيخه بتنرفز : قلت لج ماابي .....
لولوهـ بلا مبالاهـ : كيفــج ....

وطلعت من غرفتهــا

شيخه بتنرفز : حشــى ... هذي ماتحس كـــلـــش .. ماعندهـا أأحســـــاس ؟!! الله يعينك عليهـا يافيصل

.
.

بيـت سلمـان

كـانوا هو وطلال قاعديــن مبجـــر يسولفون ..
دخـــلــت عليهم أم سلمـان وبيدهـ الريوق : كــاهــو الريــوق وصــــل ...
طلال لأم سلمـان : تسلميــن خالــتــــي ....
أم سلمـان : اللـه يسلمك يمه .. يلا قوموا أأكلـــوا ( وحطت الريوق ع الارض وصبت الشـاي حق طلال وسلمـان )
سلمـان وهو يقعد : آآآآآآآآآهـ يايمه يوعــان ..
جـا طلال وقعد
أم سلمـان : أأكل يمه ليش ميوع ( مجوع ) روحك ؟
سلمــان لطلال : يلا طلول أأكل .. ماراح أأمد يدي قبل لا تاكل أنت
أم سلمــان وهي تقوم على أنهـا بتطلع : يلا طلال أأكل ولـه ترى هاا أأزعل عليك
طلال ببتسامه : لا كلش ولا زعلج خالتــي .. باكل
أم سلمان بادلته الابتسامه وطلعــت
.
.
وبلــشــوا أكل طلال وسلمـان
سيطر الصمت لثواني عليهم بعدهـا قال سلمـان : مــاأشوفك رحت الدوام اليــوم ...
طلال : شايف حالتـي تسمح لي أروح الدوام ..
سلمـان : شقلنــا أأحنــا .. أبيك تكون قوي ... وشغلك ماأبيك نهائيا تتهاون فيـــه ...
طلال هز راسه بمعنى ( أأوكي ) سكت شوي بعدها قال : اليــوم بروح أأدور لي شقــه
سلمان ماعجبه الكلام : شقلت شقلت ؟؟ عيد .. عيد... ماسمعتك ترى
طلال : اللي سمعته .... بدور لي شقه ..
سلمان بتنرفز : أأنت ليش عنييييييييييييييد جذيــه ؟؟؟ ليش ماتسمع الكلام ....
طلال بجديــه : سلمــان ... ماأقدر أأقعـــد عندك هنــي طول عمري .. لازم أأطلع وأكون نفسي .... بدور لي شقه أسكن فيهــا وأنت وقت ماتبي تجي حياك
سلمـان : ومن وين لك فلوس باللـه ؟؟
طلال : عندي فلوس ... الوالد شكله نسى ياخذهم منــي .... وبعديـن مابقـى شي على أخر الشهــر وبتزيد الفلوس اللي عندي ..
بـسكن بشقه والسيـــارهـ بجمع وبشترهـا
سلمـان : شوف أأنـــا بعطيك سيــارتي ... وعن نفسي بروح بسيــارة الدريول .. ليـن تتحسن أمورك وبعدهـا ردها
طلال : لا مشكور سلمـان .. ماتقصر ...
سلمان بغضب وهو يهد اللي بيدهـ : شوف .. أأذا بتطلع من عندي وبتروح تسكن بشقه ..... تاخذ سيــارتي .. وله ماتطلع ..
طلال : آآآوكي آآوكي .. باخذ سيارتك ولا تزعل ......
سلمان أبتسم وقال : آآي خلك جذي .... لا تنرفزني


نهــايــه الـجــزء الثــامــن

الجزء التـاسـع

بــعـــد مرور 3 شهـــور ونـــص

بعـد ماأستقر طلال بشقـه على قدهـ .. وشرى لــه سيــارهـ عشـان يقدر يروح ويرجع
ورجع سيـارة سلمـان لهـ
صحيح أنه السيارهـ اللي عندهـ حاليـا مو بجمال وروعه سيـارته السابقه الا انهـا تمشي الحال وشكلهـا مقبول
كـانــوا سلمـان وعبدالعزيز هم الوحيديـن اللي يعرفون مكــان طلال ... اللي طلب منهم مايقولون لحد عن مكانه

وأنقطعت أأخبــار طلال عن عيلته كلهم .. بستثنــاء أم عبدالعزيز اللي كان يطمنهـا عبدالعزيز بكلمـات مستحيل تطفي حرقة قلبهـا على ولدهـا
مثل ( تطمني يمه هو بخيــر , الحمدالله بخير يمه يسلم عليج ... آآلـــخ )

.
.

بينمـا مشاعل اللي عرفت من شيخه أن طلال مسافر ... بشغــل ..
وكــانت هذي ( الكذبـه ) من بو عبدالعزيز اللي قال لهم انه طلال مسافــر بنسبه لكم كلكم ولحد يجيب طاريـه بالبيــت

.
.
.

فـي شقــه طلال

رنت الســاعه عشــان تقومه لصــلاة الفيـــر اللي أأعــتاد على أدائهـا في هالفتــرهـ
رغم آنـه كان مهمله بصلاته قبل ... لكنه أهتدى

قام من فراشـه وهو حاس روحه مصخن ومــريــــض
أخذ لــه حبه ( سريـدون ) عشـان تنزل درجه حرارتــه ... ورااح تــوضــى وصلــى
وبعــدهــا قعد يقــرى قــرآن ...... وبعد ما قرى 5 صفــحـــات ... سكر المصحف بعد ماباسه وردهـ بمكــانــه
وراح أستلقــى على سريرهـ وهو حاس روحهـ للحيـن تعبان

وأخذ الساعه وضبطهـا على موعد الدوام .. ورجع نــام ..

الســاعه 6:00
رنـــت الســـاعــــه اللي أزعجت طلال اللي حاس روحه مو قــادر يتحرك حتى
مد يدهـ لساعه وبنـدهـا .. وقام قعد ..
كــان يحس روحه حرااااااااااان رغم أنه جو الغرفه بارد بطريقه فضيعــه ..
وهــذي أعرااض الصخوونـــه
قام من مكــانه بتثاقل وغسل ويهــا .. وطلع مرهـ ثانيه وأأخذ لـه ثيــاب ودخل سبـــح
وطلــع من الحمام ( الله يعزكم ) ودرجه حرارتـه نزلت شوي ....
لبــس ثيــابـــه اللي أكيد بتكون ثوب وغترهـ وعقــال وطلع من الشقــه بدون لا أكل ولا شــرب .. سيــدهـ ع الدوام

بالسيـارهـ بعد ماسكر البـاب وحرك من جدام العمارهـ الا جوالـه يعلن أستقباله مسج
أخذ جوالـه وشاف المسج اللي كان من سلمـان
( قـــوم لا تتأخر على دوامك .. ع السبـع بتصلك أأشوفك رحت الدوام ولـه لا )
تعـود طلال على هالمسجات من سلمـان اللي كل يوم على هالموال
مسح المسج وحط جواله جنبــه ... ووقف صوب وحدهـ من هالاشـارات ...
سنــد راسـه لــورى ...... رااااســـه ثقييييـــل .. والدنيـــا حر حولــه ....
وعيـنــه بالعافيــه يفتحهــا ..
فـتــحت الاشــارهـ وتعالت أصوات السيـايـر اللي كلن مستعيل على دواامــهـ .. واللي بيودي عيالـه المدرســه
حرك طلال لحد وصل الشركـه وصف سيــارتــه ... نزل من السيــارهـ الا جوالــه يرن

( ادري البعد آثر فيك وتدري البعد ذابحني
حبيبي الله يخليك أبي ترجع تريحني )

طلال بصوت مبحوح وباين التعب فيـه : ألـو
سلمـان : هـــــلا طلول ؟ وينـك فيـه
طلال : توني صاف سيـارتــي ... بدخل الشركه اللحيــن ..
سلمـان اللي حس بتغير نبرة صوت طلال : شبــلاهـ صوتك ؟
طلال : لا تحاتي .. تعبــان شوي ماعليك
سلمـان : تعبــان شوي ولــه ؟؟؟
طلال : ماعلي شر ... لا تشغل بالك انت ... صخونه تجي وتــروح
سلمـان اللي صار شبه مرتاح قال : آآوكي ... ع العموم أأنــا بمرك العصـــر ... بتروح مكان ؟
طلال : لا لا ماأظـن ..
سلمـان : خوش عيــل .. يلا فمـان اللـه
طلال : فمان الكريم

سكر من عند سلمــان ودخل الشــركــه
وسيـدهـ على مكتبــه

.
.
بيت بو فيصل
السـاعه 11

وخصيصا غرفه جواهـر اللي كـانــت نايمه وجنبهـا قاعدهـ أمــهـا
لانهـا من أمس ودرجه حرارتهـا مرتفــعــه ومريضــهـ حيــل
كـان صوت ام فيصل اللي مليـان حنان هو اللي يملي الغرفــه بكلام اللـه عز وجل
كـانت مــاسكه القــرآن وتقــرى على بنتهــا بصوت خاشـــع وجميــل
فتحت جواهـر عينها وشافت أمهـا على راسهـا قالت بصوت خافت : يمــه ...
أم فيصل وهي تسكر المصحف : صدق الله العظيم ( تكلم جواهـر ) .. هـلا يمــه ..
جواهـر وأثـار التعب بايـنـه على ويهـا : عطشــانــه
أم فيصل حطت المصحف جنبهـا وخذت قلاص المـاي اللي كان جنبهـا وساعدت جواهـر عشان ترتفع شوي وشربتهــا
رجعت أنسدحت جواهـر بس هالمرهـ خلت راسهـا بحظن أمهـا وغمضت عينهـا ونــامــــت .. وهي تحس بالامــان بحضن أأأحن قلب عليهـا


بينمــا تحت عند عيـســـى ومشــاعـــل اللي علاقتهم وااايــد تحسـنــت خلال هالفتــرهـ
كـانــوا يلعبــون ( حرف , أسم , نبات , حيوان , جماد , بلاد )
والاسرع كــان عيســى
عيسى بصوت عااالي أفزع مشاعل اللي كانت غرقانه بالتفكيـر بـجماد بحرف الراء
عيسى : ســـــــــــــــــــــتـــــــــــــــــــــــــــ ـــوب
مشاعل اللي أنقزت قالت : ويع .. لا تصــااااارخ .. !!
عيسى ببتسامه عريضـه : خلصــت ..
مشاعل بأحباط منثور فوقه بريق دلعهـا :أأأأأف مااافي جماد بحرف الراء ؟
عيسى : واللـه ؟؟
مشاعل وهي تدخل طرف القلم بخصلات شعرهـا وهي تفكر : آآممم ... ( سكتت شوي عشان تدور ببالهـا بعدها قالت ) .. لا مافيــــه
عيسى وهو يطالع ورقته : أأوكي بنشوف يــلا .. أأسم / رامي
مشاعل اللي تشوف ورقتها : راشـد
عيسى يتصنع الغضب : منــو راشد ذي هــا ؟؟ أأعترفي يلا ...
مشاعل ضحكت بالخفيف وقالت : بــلا عبط هـاا .. يلا نبــات ؟
عيسى : رمـان
مشاعل اللي كانت مختاره نفسه قالت : قــلاد .. أنـا بعد رمان
عيسى : من اللي خلص أول .. أنــا .. يعني أنتي القلادهـ مهب أنــا ههههه أوكي حيوان ( الله يعز السامع )
مشاعل : راكون
عيسى : أنــا بعد .. زيـــن .. جماااد بحرف الراء
مشاعل بيأس : ماااعــــرف .... يلا يالشاطر عطني جماد بحرف الراء
عيسى : سهلـــه وااايد
مشاعل : شنــو ؟؟
عيسى : رااااااس ( وأنفجر بالضحك )
مشاعل اللي طفح الكيل منه حذفت عليه القلم وقالت : واللـه أنك باايخ من مساعه وأنت تستعبط علي
عيسى اللي يتكلم وصوت ضحكه للحـيـن عالي : لا جد .. الراس جمــــاد
مشاعل وهي تقوم وتحذف المخدهـ اللي كانت بحظنها على الكرسي : هذا راسك الجمـــاد مع ويهك .. عيل عيوني شلون تشوف وتتكلم وتسمع وتشم مو من الراس ؟؟؟
عيسى اللي مازال يستعبط قال : واللـه ياحياتي الراس مايمشي هههههههههههههااااى
مشاعل بحــرهـ : يااااااامـــــلااااااااااااااغـــتتـــــــك بس .... أأقول ألعب بروحك
راحت مشاعل فوق وخلته عشــان لا ترتكب فيه جريمه

.
.

مرت بغرفه جواهـر فقالت خل تدخل تطمنـن عليهــا
فتحت الباب شوي شوي لقـت أمهــا قاعدهـ جنبهـا وراس جواهـر مستقر بحظنهـا أبتسمت وقالت : مساء الخير ..
أم فيصل اللي أنتبهت على بنتهـا سكرت المصحف الكريم للمرهـ الثانيـه وباسته وحطته جنبها وقالت : مساء النور حبيبتـي
مشاعل تدخل وتسكر البـاب : شلــونهـا اللحيــــن ...؟
أم فيصل : للحيـــن تعبــانــه ...
مشاعل تقرب صوب أمهـا : ماتحسنــت ؟
أم فيصل وهي تتنهد وتحط يدها على جبهت جواهـر : لا يايمه .. تنزل درجه حرارتهـا وترجع ترتفع
مشاعل وهي تحظن أمها : لا تحاتيـن يمه ... أن شالله بتصير بخيــر ...( تبتعـد عن أمهـا شوي ) .. هو بس عشان الجو تغير ومــا بقــى شي وندش الشتـا فمن جذي
أم فيصل هزت راسها بتفهم وقالت : هــااا تريقتي أنتي وعيسى ؟
مشاعل : آآيـه يمه تريقنـــا .. كان ودنـا تشاركونـا أنتي وجواهـر
قطع كلامهم دخول عيسى اللي دخل بنفس طريقه مشاعل وقال : بسم الله .. شجايبج هنــي أنـتــي
مشاعل : اللي جابك
عيسى : ياخف دم أأختي .. طالعه علي ....
أم فيصل لعيسى : يمه وط صوتك شوي أختك نايمه
عيسى بغشمرهـ : الله يهداج يالغاليـه .. آآكثر من جذي شلون أتكلم ... شرايج أحطه سايلنت مو أأحسن ؟ ( يتكلم بجد ) المهم ماعلينــا .. شلونهـا الحيـن ؟
أم فيصل : حالتهـا للحيـن ماتغيرت ... للحيـن على حطت أيدك
عيسى وهو يحط يدهـ على رقبته قال : زيــن يمه .. أأنــا باخذهـا بويدهـا المستشفــى .... بتخلينــا جذي ليـن متــى؟
أم فيصل : يعني ماتعرف أأختــك .. ماتحب المستشفى ولا ريحه المستشفــى
عيسى بنبرهـ تحمل كل معـاني الجد : مب على كيفهــا .. صـايــرهـ جنهـا عيــوز ماتحب المستشفــى ؟؟ ... اليــوم بوديهـا رضت وله مارضت
أم فيصل : وأنت صاااج ياولدي ... بس خلهـا ليـن تقــوم وودهـا
عيسى هز راسه بمعنى ( أوكي )

تحت بالصاله
دخل فيصل اللي رجع اليوم مبجر من دوامه لانه بعد يوميـن راح يكون يوم عرســه
مع أنه فيصل رفض آنـه يرجع الا أنه بو فيصل وبو عبدالعزيز أصروا أنه يرجع البيــت
ولا بعــد .. عطووهـ أأجااازهـ لمدهـ شهـر
دخل وهو متكسر وهلكــان يبي ينــام ركب الدري بخطوات بطيئه لحد ماوصل فوق وأتجه صوب غرفته
الا عيسى اللي طالع من غرفه جواهـر بويهـا
عيسى : أعوذ بالله منك ياأبليس .. أنت فيصل وله قرينه ؟؟
فيصل ماله خلق يضحك : مالي خلق ثقل طييينـــه .. بروحي متسندر وأبي أنــام
عيسى يتمسكن: آآآيـــه لنــا اللـه .. خلاص بتتزوج وبترووووووح عند ست الحسن والدلال..ونسيــت أأخوانك .. صار مالك خلقهم
غشمرتنـا صارت ثقيله دم عندك
جــا بيعــدي فيصل وبينزل على بو أنه زعلان بس فيصل أمسكه من ذرااع : من صجك ؟؟
عيسى يسوي روحه زعلان : لا أأتشغمر معاك ... رجاءأ هدنـــي بنزل تحت عشان لا أأأملغ عليـك
فيصل : ترى مو لايق عليك الدلع أنت وشكلك
عيسى سحب ذراعه من يد فيصل وأتجه لصوب الدري
وفيصل يطالعه مستغرب ( من صـــجــــه ذي ؟؟ ولــه يستهبل )
عيسى لما نزل من الدري خطوتيــن وقف ورجع مرهـ ثانيـه وقال بنبرهـ تتصنع الغضب : يعنــي بنطر وااايـــد ليــن تلحقنــي وتقول تكفى ياأخوي لا تزعـــل .. أأأأمــووووت بدونك أنتهــي ياعويس
فيصل اللي تطمن قال : والله أنك مرجوج
عيسى بعبط : ليش بيبسي ههههههه
فيصل أبتسم ورااح غرفته وسكر البــاب وهو مرتاح نسبيه انه عيسى مو زعلان

.
.

العصـــر في شقه طلال

اللي مثـل ماتدرون مريض حـــدهـ كــان مغطي رووحــه بللـحاف ورغم أنه أبتـدى جسمه يعرق الا أنه يحس روحه برداااان
أتصــل عليــه سلمـان اللي مواعدهـ يجي هالحزهـ ... طلال سمع صوت جوالـه لكنه مافتح عينه ولا تحرك ...
وسلمــان يتصل .. ويتصــل .. ويتصــل ... وطلال ماعندهـ غير يعقد ملامحه من صوت النغمه اللي أزعجــه
وقف سلمان ع الاتصـــال ..
وأرتــاحت ملامح طلال اللي كــان يبي ينــام وبس ...

بعد فترهـ مو طويله واايــد كان سلمـان عند باب شقــته وهو خايف على طلال
رن الجرس مرهـ مرتيــن ثلاث .. مافتح لــه طلال
وقف قلبه
سلمـان بخوف كبير : لا يكــون صار فيـه شي ...!!
رجع يرن الجرس بطريقه هستيريـه وكل الافكار السودهـ زارته حزتهـا
وبعد مرور ثواني عديدهـ .. فتح طلال البــاب والتعب بايـن على ويهــا
سلمـان بخوف : شبــلاك مافتحت البـــاب .. صار لي ساعه أرن الجرس
طلال وهو يتوجه صوب الكرسي : مــاسمــعــت السموحه ( وقعد )
سلمـان وهو يسكر باب الشقــه : ياريــــال زااااغ قلبي عليك وأنت تقول ماسمعت
طلال : آآنـــت اللي شاغل روحك فيني ع الفاضــي ...
سلمــان وهو يقعد جنب طلال : بذمتك رحت الدوام جذي ؟؟
طلال مافهم قصدهـ قال : شلــون يعني ؟
سلمـان : شوووف ويهك شلون صايــــر ... التعب لاعب بحسبتك وأنت للحيـن بمكانك ؟
طلال يرجع شعرهـ لورى بتعب : ماعليـــك .. كلهـا كم يوم وتروح الصخونــه ... ( يغير السالفه ) شتشرب ؟
سلمـان : ماأبي أشرب شي ... قوووم قووم
طلال يطالعه : على ويــن
سلمـان وهو يوقف : ع المستشفـى بعد ويـــن .... ماني هادك جذي .. من صجك أنت هامل روحك لهدرجه
طلال ببتسامه خفيفه مليـانه تعب : وليش أهتم بروحي ؟؟
سلمـان بقهــر : يأأخي أأحر ماعندي أبرد ماعندك ... قوم بدل هدوومك يلا .... ماني هادك بهلـ حالـه
طلال : أقــعـــد أأقــعــــد ... عبدالعزيز الحيـن بيجي ... ومع السوالف بنسى التعب
سلمـان : أنت بتنساهـ أمـا أنــا لا ... شوف طلال قوم بالزيــن لا أقومك أأنـــا
طلال قام وقف وقال : آآنــت أستريح ...
سلمــان : ماأأبي أستــريح ....
قاطعه طلال وحط يدهـ على كتف سلمــان وخلاهـ يرجع يقعد وعطــاهـ ظهـرهـ ودخــل دااااخـــل

سلمــان بتعجب : ويــــن راح ؟
شوي الا الجرس يرن .. وصوت طلال يجي من داااخــل : آآفــتـــــح البــاب أأكيد هذا عزوز
سلمــان قام فتح البــاب وكان عبدالعزيز
سلمـان وهو يسلم عليــه بالخشم : هــلا عبدالعزيز شحالك ؟
عبدالعزيز : الحمداللـه تمام ... شلونك أنت ؟
سلمـان : والله الحمداللـه زين ... تفضــــل
عبدالعزيز وهو يدش : دااام فضلك الشيخ ... الا ماقلت لي طلال وينــه
سلمـان وهو يسكر البــاب ويقعد مع عبدالعزيز على الكرسي : واللـه شاقولك .. أأخوك هذا موريني نجوم القايلــه
عبدالعزيز ببتسامه عريضه : شكلــه متعبك واايـــد
سلمـــان : فوق ماتتصور .... شفــت شكله شلون صايــــر؟
عبدالعزيز هز راســه بمعنى أأيــه وقال : آآقولــه قوم بوديك المستشفــى مو راااضي ....
سلمــان بلهجه جديـه : عبدالعزيز مايصير جذي .. واللـه مايصير .. ويهــا صاايـــر حمر من قلب تقول أأشــارهـ مرور ... وهو معاند مايبي يروح المستشفـى ؟!!
عبدالعزيز : صدقني كلمته ولا فوق المليـون مرهـ .. وهو رافض ... راســه يابس ..
سلمـان : واللـه حاط ببـالي أوديه المستشفــى رضى ولـه مارضــى ... بس مو قادر عليــه باااااارد بطريـقــه آآآف تحرق الدم
عبدالعزيز : لا تحاول ... مافيــه آآمــــل يطلع من هني ع المستشفـــى ... جربت قبلك بكل الطرق .. بس العناد مخلوق فيـه
سلمـان بصوت عالي متعمد عشان يسمعه طلال : عـــاد لو يعاند من اليوم ليـن باجر بيروح يعنـي بروح
عبدالعزيز أبتسم وقال : الا هووو ويــن ... ماشفته من دخلــت
سلمـان : مادري عنــه ... دخل داااخل قبل لا توصل بشوي

شوي الا طلال طالع لهم وفي يدهـ صينيه بها قلاصيـن شــاي
حطهـا ع الطاوله وقعـــد ع الكرسي المجابل عبدالعزيز وسلمـان

سلمــان بقهــر : هذا اللي يبينــي أأأقوم أأسبــحــه بالشــاي .... آآآقولك قوم بوديك المستشفــى ماقلت لك سو لي شااااي
عبدالعزيز لطلال : طــلال لو لنــا معزهـ عندك قوم خلـ نوديك المستشفــى حالك ماتسر لا عدو ولا صديق
طلال : بس تسرنــي ... ( أخذ الريموت وقام يفرفر بالتلفزيـون وقال ) .. شربوا الشاي لا يبرد بعديـن تقوليـن طلال مايعرف أصول الضيافه
سلمــان بــتنرفز لعبدالعزيز : واللـه أخوك ذي أأبرد من الثلاجــه ... يطفــــر صراحه
عبدالعزيز اللي أبـتـدى يعصب من برود طلال : أأنــا أدري ؟؟؟ .... مادري من ويـن ماخذ هالبروود ..... ( يكلم طلال ) .. صل ع النبي وقوم خلـ نوديك المستشفـــى .... تراك جذي وله جذااااك بتروح المستشفــى يعني بتروووح ... لانـه حالتك صراحه ماتبشر بخير
طلال طــول ع التلفزيــون متجاهـل تنرفز سلمــان ... وعبيصه عبدالعزيز اللي توهـا أبتـدت ..
سلمـان يقوم وهو في قمه تنرفزهـ : آآنــا الغلطــان اللي حارق دمي عليك .... شلي خص أنــا .. تبي تهمل صحتك أهملهــا أنت الخسـران مو آآنــا
وأذا على بالك بحركاتك البايخه ذي بتحبب أأهلــك فيك وتغير صورتك قدامهم تراك غلطــان ...... عن أأذنــكم
وطلــع من الشقــه بعد مارضخ البــاب بكل قوتـــه
وخلا طلال بحالـة ذهول من الكلام الجارح اللي أسمعه من آآآخر أنســان يتوقعه يقول هالكلام ( سلمــان )
عبدالعزيز اللي كانت حالته مو أأقل من طلال قال : لا حول ولا قوهـ الا باللـه ... ( نزل راســه لتحت لثواني بعدهـأ قال وهو يطالع طلال ) .. للحيــن منت راضي تروووح المستشفــى ؟
طلال لعبدالعزيز : الشــاي بيبــرد تــرى ..... ( وصد عنه يطالع التلفزيــون )
يأس عبدالعزيز منــه لانه حاول معاهـ يمكن اكثر من سلمـان لكـن طلال معـانــد
قام عبدالعزيز من مكانه وقعد جنب طلال وطلال ماكلف روحه يطالع عبدالعزيز عينه معانقـه الشـاشــه وهو يتصنع الانصات
مع أنــه بالـــه بعيــد وااايــد عن اللي يصـيـر بأحداث الفلم
عبدالعزيز بعد فترة صمت شبه قصيرهـ قال : طــلال ..
طلال مارد عليــه
عبدالعزيز آخذ الريموت وكتم صوت التلفزيـون وقال : طــلال أكلمك ...
طلال ألتفت عليـه وقال : هــلا
عبدالعزيز : ممكــن أعرف ليش كل هالعنــاد ؟ ليش ماتبي تروح المستشفــى والتعب هالكك ..!!
طلال ألتفت كلـه على عبدالعزيز وقال ببتسامه الم : تبي تعرف ليش ماأبي أروح المستشفــى .. ؟
عبدالعزيز اللي كان يسمعه بكل حواسه قال : أظــن هذا كــان سؤالي
طلال هز راســه بتفهم كبيــر وقال والابتسامه للحيـن على شفاته : لأنـي ماأبي أعيـــــش ...
عبدالعزيز اللي عقد ملامحه وآثـار الصدمه مرتسمه على ملامح ويهـا قال : ماتبي تعيــــش ؟؟؟؟؟؟
طلال بكل سهولـه قالها : آآيــه .. ماأبي أعيش .... حياتي كلهـا هم بهم .. أتعلق فيهـا ليش ؟
عبدالعزيز : لااااا الظاهـر أنت بهلـ كم شهـر اللي قضيتهم بروحك هني ... أستخفيــت وقعدت
طلال وهو يصد عنه وهو متجاهـل هالسالفـه كلها : آآشـــــــرب .. أأشـــــرب الشـــاي لا يبـــرد


بيـت بو فيصــل

كـانــت آم فيصــل مختبصـه فوق تحت ... لأنــه جــوا .. جنب بيتهم جيـران يداد
وهي تبي تروح توجبهم ..
وماسكه عبدالله الا يجي معاهـا ..
عبدالله بقهــر : يمـــه واللـــه مواااعد الربـــــع تكفيــن يمه برووووح ...
أم فيصل اللي تلبس عبايتهـا : مافييييييه ... بسك مجابل ربعك ذولا ... وبعديـن أول مايوصلون بيدرعمون على طول الميلس ... يعنــي ماينخاف عليهم
عبدالله : عيســووووهـ أشغلته بالله ؟ ولــه بس أنــــا اللي ويـن ماتبون تروحون خذتوني معاكم
أم فيصل اللي مطنشه كلامه وهــي تأشر لعبدالله : شــيــــلهم وأنت ساكت
عبداللـه توهـ بيتكلم الا عيسـى داش الصاله .. وكان توهـ راجع من برى
عبدالله : الله جااابـــــك ... تعال شيل القهوهـ والجااي وهالحلاويـات والخرابيط ... وودهم مع أمي بيت الجيران
عيسى وهو رافع واحد من حواجبه : بيـــت مجوووود ؟
عبدالله : لا ذيلاك طلعوا من البيــت وجوا ناس ثانيـــن .....
عيسى : وأنـت شغلتك ياأستـاذ عبدالله ... آآظــن هذي كانت مهنتك ..
عبدالله اللي من صجه معصب : عيسووهـ ترى من صجي أنــا واصل حدي ..... لا تحدنـي اطلع الحرهـ فيك
مشــى وهو متجه لباب الصاله : عن أذنكم ( وطلـــع بدون ماينطرهم يردون عليـــه )
أم فيصل اللي كانت في قمة توترهـا : حسبي الله على أبليسه هالعبدالله جانه طلع وخلانــي بروحي
عيسى وهو يجي ويشيل الصينيــه اللي كانت صج ثقيله : يـــلا ... أأروح معاااج أشـ وراااي .... يمكن ألاقي لي وحدهـ حلوووهـ تخطبينهـا لي
أم فيصل : وووويـه صج أنك متفرغ ... أأهوووو أمش بس

وطلعت من الصالـــه وطلعوا ع الحووش الا عبدالله يسلم على نايف وسعود وهم قراب من الميلس

أم فيصل بهمس لعيسى : حق ربعه طلع طيراااان .. وأنــا ياأمه قطني بالصالــه ...

مــروا من صوب نايف وسعود
الا نايف يقول : شلووونـــج خالتــي
أم فيصل لنايف : الحمداللــه تمام يمه .. شلونك أنت عساك بخيـــر
نايف : الحمداللـه طيب ... نسأل عن حالج .... ( يكلم عيسى ) .. شلونك عويس
عيسى : أصـغــر عيالك عويس .. اسمي عيسى لو سمحت ( بغرور مصطنع )
سعود بضحكه خفيفه : أأأووووهـ طلـع له رااااااااس بعد .. قام يفرق بين عويس وعيسـى
عيسى بحدهـ : شقصـــدك ؟
سعود : سلامتــك حبيب قلبي ......
عيسى : لو فيـــك خيــر عيدهـــا وشوف
نايف وهو يضحك : آآآوووهـ عصب الطيب .....
أم فيصل لعيسى : أأمش يبه أمش .... لا تقعد تتهاوش لي مع ربع أخوك .. ماني ناقصه عوار قلب
عيسى عطـى سعود ونايف نظرات الشرار يطير منهم وقال وهو طالع : عبووود ... أقضب ربعك لو سمحت

وكمل مشيــه لحد ماطلعوا من البيــت

نايف لعبدالله : شفيه أخوك ذي ... محد يتغشمر معاهـ ؟؟
سعود : أأصــــلا عيسى من زمــان مو بالعنــا ....
نايف : كلش أحنـا اللي بالعينــا اللحيـن
عبدالله قطع حوارهم وقال: هذا وأنــا واقف تحشون بأخوي عيل لا رحت عنكم
سعود : نقطعه ههههههه ... المهم يلا مشينـــا

طلعــــوا الشبـاب الثلاثــه وركبوا كل واحد بسيارته وتوجهوا لستــي مكانهم المعهوود

بينهم عند البيت اللي جنب بيت بو فيصل
كانوا أم فيصل وعيسى واقفيــن

أم فيصل لعيسى : اللـه يهداك تبي تتهاوش مع ربع أخوك .... كل واحد فيهم أأأكبر منك
عيسى اللي معصب للحيـن : عاد أكبر مني وله اصغــر منــي .. مو شغلي هذا ...... آآنـــا صراحه ماأواطنهم كل واحد منهم يقول للملاغه قومي وأنــا أقعد مكاانـــــج
أم فيصل أبتسمت لا أراديـا : اللـه يخســــك ..
عيسى أبتسم لمـا أبتسمت امه وقال : واللــه صج ... !! أنـتـي ماعاشرتيهم من جذي مو مصدقتنــي
أم فيصل : زيــن خلاص بسك حش ...... ( رنت الجرس )

شوي الا يفتح لهم واحد شكله مايريح

الشـاب بطريقه تستفــز : نــعـــم ؟
عيسى اللي ماأستلطفه قال : السلام عليكم
الشاب : وعليكم ..
أم فيصل ببتسامه قالت : أأحنـــا جيرانكم ....
الشــاب : وخيـــر ياطيــر ؟!
أم فيصل أنصدمت من ردهـ
بس عيسى تكلف بالرد عليــه : أظن مو عدلــــه موقفنــا عند باب بيتك ؟ ولــــه مـاتعــرف الذوق ؟!!
الشاب طالع عيسى من فوق لتحت وقال : الذوق هــااا ؟؟!! مانــي راد عليـــك .... تفضلوا .. تفضوا
أم فيصل وهي تدخل : دااام فضلك
ودخلــوا أم فيصل وعيــســـى بعد ماتبدلوا عيسى والشاب النظرات
دخلت أم فيصل الصاله ...بينمـا الشــاب أشــــر لعيسى على باب المطبخ وقال له : تقدر تحط اللي بيدك هنـاك ...
عيسى مشــى عنه وهو يغلي من داااخلــه ( أنــا من ويــن تتحذف علي هالاشكـال .. خلصت من مجووود .. جاني هذا ..... الله يعين بس )
دخل المطبـــخ اللي كان بايـن أنه لـه باب ثاني يدخل داخل البيــت ...
وحط الصينيـــه على الطاولـه الصغيــرهـ
وطلـــع من المطبخ لكن اللي وقفه صوت بنــت جاااهـ من ورااهـ : لو سمحت ؟؟
عيسى ألتفت عليــه وشاف آآيـــه بالجمــال قال : هــلا ..؟!!
البنـت وهي تقرب صوب الصينيــه : من منـه هذا ؟!
عيسى أبتسم وقال : آحنــا جيرانكم ..
البنــت بلهجه تحمل كل تعجرف وغرور وكبريـاء هالدنيا: من سمح لك تدخل هني ؟؟!!!!
عيسى اللي أستغرب من أسلوبهـا وقال بقلبـه ( شكلهـا قشرهـ مثل أخوهـا ) : آآخوج .. اللي سمح لي أدخل هنــي
البنــت بصوت واطي : هذا أأحمــدوووهـ مايوز يعنــي ( تعلي صوتهـا شوي عشان يسمعها عيسى .. وهي تأشر لـه بيدهـا بطريقه رفعت ضغط عيسى ) .. خلاص .. خلاص تقدر تروووح اللحيــــن
عيسى طالعهـا بنظرات أحتقـــار وطلـــع من المطبـــخ .. ألا طلع من بيتهم كلــــه ...
وهو يقول بقلبــه ( نــااس ماعندها ذرة ذوق )

.
.

بالصاله عند أم فيصل وأم أحمد ...

أم أحمد اللي فرحت لما شافت انه جيرانهم جــوا لهـا : تسلمين ياقلبي ... ماتقصريــــن
أم فيصل : شدعوهـ حبيبتـي هذا وااجــــب ..
أم أحمد اللي أسكتت باينه أنهـا أنحرجت وقالت : وووي ياأختي أحرجتيني واللـه .. مو عارفـه شقول لج
أم فيصل اللي حبت هالمرهـ قالت لـه : وي لا تقوليـن ولا شي .... ألا ماقلتي لي ... عندج عيـال ؟
أم أحمد : آآيـــه عندي ... بنتيــن وولـــد ..
أم فيصل : الله يخليهم لج ... كم اعمارهم
أم أحمد : أحمد عمرهـ 23 ... وشهد عمرهـــا 22 ... وأخر العنقود مسك عمرهــا 17 سنه
أم فيصل : الله يحفظهم ... أن شاللـــه .... مع أنه مايبيـن عليج أم عيــال ... شكلج صغيــرهـ
أم أحمد ضحكت بعدهـأ قالت : وووووي تجاملينــي ... !!
أم فيصل : لا واللـه صج .. شكلج بالعشريــن ...
أم أحمد : عمري 39 ... بعد كم يوم بدش الاربعيـن
أم فيصل : مشــاللـه مايبيـن عليج كلش ...
أم أحمد : من ذوقج ياقلبي ... ألا ماقلتي لي عندج عيال أنــتـــي
أم فيصل : آآآيـــه فديتج عندي ..ثلاث صبيان وبنتيــن
أم أحمد : الله يخليهم لج أن شاللـــه ... كم أعمارهم ..
أم فيصل : واللـه أأكبر عيالي وهو فيصل عمرهـ 26 ... وعبدالله 25 .. وعيسى كبر ولدج 23 .. وجواهـر 21 وأصغر وحدهـ مشاعل 19 سنه

وكملت السوالف تعـارف بيـن أم أحمد .. وأم فيصل اللي حبوا بعض وخذوا على بعض بعد

.
.

بيـت بو فيصل

دخل البيــت وراح صوب الكرسي ورمى نفسـه وتنهــد وأخذ الريموت وقعد يفرفر .. وحط على فلم عربي وقعد يطالــع
الا جواهـر نازلــه من فوق وهي لابسـه عبايتهـا وكل شي ...
جواهـر من ع الدري وهي تنزل بخطوات بطيئه : عيســووهـ أنت هنــي
عيسى وعينه ع التلفزيـون : لا هنــاك ..
جواهـر : هيهييهه ياخف دمك ... ويـن امي ؟
عيسى : بـ بيــت معدوميـن الذوق والذراابـــه
جواهـر اللي نزلت أخر خطوهـ من الدري وتوجهـ لصاله عند عيسى : من ذولا ..؟
عيسى : الجيران بعد من ...
جواهـر بغضب خفيف : حرام عليك عوويس ... أم مااجد مافي أحسن منهــا .. لا تقعد تغلط عليهـا ليش أنه ماتواطن ولدهـا



عيسى طالعهـا وقال : ومن جاب طاري أم ماجد والكريهـ ولدهـا ؟
جواهـر : عيــل من ؟
عيسى : ذيلاك فجوووا فـــارجوووا .... جوو بدالهم لزقــه يداد ..
جواهـر : والله أنت اللي ماتعرف الذوق
عيسى ضحك بسخريــه وقال : صدقيني لو تروحيــن بيتهم ثانيــه بس بتجيــن تحبيـن راسي وتقوليــن صراحه عيسى كلامك كله ذوق بذوق ...
جواهـر بتشكيك : شـــلااااااخ ...
عيسى : زيـــن .. شلاخ شلاخ .....
جواهـر وهي تلبس نظارتهـا الشمسيه : بتودينـي المستشفــى ولــه أروح بسيارتــي ؟
عيسى اللي راحت عن باله هالسالفه : آآآآآآآآآآآآآآآآآآآآآآآيــــه ... وأأنــــا أقول شناسي .. ( قصر ع التلفزيـون وقام قال ) .. أمشي امشي ..... قبل لا تهونيـن
جواهـر طلعت أول وعيسى وراهـا
لحد ماوصلــت لسيــارهـ
وعيســى للحيــن يمشي شوي شوي
جواهـر اللي مزاجها متعكر صج صج اليوم بسبب المرض : يلا بسرعه ... سنه ؟؟
عيسى اللي للحيـن على حطتــه وصل لباب السيـارهـ وفتحهـا وقال : ركبي ركبي .. ياشيـنـــج لا تعكر مزاااجج .. تصيريـن كرريهـ
جواهـر وهي تركب وتسكر باب السيــارهـ : وأنت كل الناس عندك كريهيـن ؟
عيسى : لا مو كلهم ...( ركب السيارهـ )
جواهـر : عطني اسم واحد بس .. مب كريه ؟
عيسى يشغل السيـارهـ : أأنـــا ....
جواهـر : ياملغـك ..
عيسى ببــرود : طالع عليـــج .. ( يطلع السيـارهـ من البيــت )
جواهـر : أعوذ بالله منك ياأبليس
عيسى : ليش شايفه جدامج ؟؟!!
جواهـر بتنرفز : عيسوووهـ خلاص لا تقعد تراددنـــي .. مالي خلق أتهاوش معاك ..... ترى والله أسويهـا وأنزل أروح بسيارتي بدل مغثتك
عيسى : مب بكيفج
شوي الا مشاعل اللي جايه تمشي بسرعه من بعيــد وطقت الدريشـه اللي صوب عيسى
عيسى فتح الدريشـــه وقال بشاعريـــه : هـــــلا واللــه هـــــلا ....
مشاعل ببتسامه عريضه : ويــن بتروحون ؟
عيسى : بنودي الحجيـــه المستشفـى وبنرد ( طالعته جواهـر بنظرات غضب )
مشاعل : أأخذونــي معاكم ... متمللـــه
عيسى : ويــن ناخذج معانا رايحيــن السوق أحنــا ... رايحيـن المستشفــى وبتلووع جبدج .. سألي مجرب ..... يلا أأشوف دااااخــــل ماعندنـا بنات يوصلون لعتبت الشارع
مشاعل بدلع : مالت عليــــك .... ( وراحت داااخــل )
عيسى ابتسم وقال : فديتهـا واللـه أأختـــي .. عاشقهـا أأنــا هالادمييــه ..... ماأبي اتزوج الا وحدهـ نفس مشاعل
.
.
.

الســاعه 11 بالليــل وخاصه عند سلمـان
اللي ضميــرهـ يأنبـه على الكلام اللي قالـه لطلال .. يحس روحه زودهـا شوي معاهـ ..
وأكيـــــد اللحيـن هو تضايق وزعل .... بنفسه اللي فيه كافيـــه ....
سلمـان بصوت هامس : عاد أأنــا والزمن عليــه مايصير ... مهمــا كان هو رفيجي مو يوم ولـه يوميــن .. سنيـن ويـا بعض وعارف طبعه عدل ..
آآآآكـــيــــــد تضايق منــي وأخذ بخاطرهـ ...

تم أأفكــار تجيبـه وأأفكــار توديـــه
متندم حيل على أأسلــوبــه مع طلال .. رغم انه طلال يرفع الضغط من بروودهـ
قام من مكانه وقال : لا .. أأنــا ماني ناطر لباجر ... بروح لـه الحيـن .. أأكيد مو نــايم .... أأأأكيد سهرااان

طلع من بيته وراح شقة طلال ورن الجرس
مرهـ مرتيـن ثــلاث أربــع .......... مليـــون مرهـ ..
وطلال مافتــح لـــه
سلمــان تنهـد وقال : لا يسوي لي نفس حركة مساع ؟!!!
رجع رن الجرس ... ونفس الحالـه مافتح البــاب
طلع جوالـــه ودق على طلال ... ماارد عليــــه ....
سلمــان بغضب : ياشيــنــــك لا سويــت هالحركـات .... خل أروح وأأأجيــلـــه باجر قبل لا يروح دواامـــــه .. عشان أصيــدهـ

حرك وراح بيــتــــه


.
.

اليــوم التــالي السـاعه 6 ونص ...
كان سلمـان قاعد من الساعه 6 ... بس ينطر الساعه تصير 6 ونص عشـان يطلع ويلحق على طلال وهو طالع من الشقــه
شال روحه وراح شقــه طلال ... وطق الجرس مرتيــن بس ..
مافتح لـه طلال ..
سلمـان : يعني معاند ياطلول .... آآوكي .. بشوف أنــا ولـه أنــت ....

تم وااقف عند باب الشقــه .. ولــه يتحرك رايح ورااااااد ....
ولــه يتسند على الطوفــه يقلب بالمسجات اللي عندهـ يسلي روحه بأي شي ليـن تصير الساعه 7 ...
وصــارت 7 ... حزت طلعت طلال من الشقــــه ... عشان يروح الدواام

سلمــان دخل جوالـه بمخبى البنطلون وتكتف وقال : أأأأأصيــــــــدك واللـه أأصيـــــدك
تم واقف ينطر ... مرت خمس دقايق ... ماطلع طلال ... مرت ربع ساعه ... ماطلـــع طلال ... صارت 7 ونص ونفس الحالـــه
وسلمــان ريله تعبت من الوقفــه .. لحد ماصـارت الساعه 8 ...

سلمـان هني أبتـدى الخوف يتسلل لقلبــه راح طق الجرس ... وطق البـاب بكل قوتـــه ....
ولا حيــاهـ لمن تنــادي
سلمــان : لاااااااا .. آآكيــد فيـه شي .... بس شلون أأأدخــل وهو قافل البــاب ... ( جا ببالـه على طول عبدالعزيز ) .. آآآيـــه عبدالعزيز ماكو غيرهـ
هو عندهـ نسخه لمفتاح شقه طلول
طلع من العمارهـ وراااح البيــت لعبدالعزيز ومن حسن حظـه أنه عبدالعزيز كان توهـ طالع من البيـت بيروح الشركه
سلمـان اول ماألمح راح صوبــه : عبــدالــعزيـــــز ... عبــدالعزيـــــــــز .. ياعبــدالعزيـــز
عبدالعزيز ألتفت عليــه ولما ثبت ملامحه أبتسم
سلمـان اللي صار واقف عند عبدالعزيز قال لــه : أأبيــك ضروري
عبدالعزيز تلاشـت الابتسامه تدريجيـا : خير ؟؟ شصـاير ...
سلمـان : آآآيــه خيـــر اللـه يهداك ... أنت أمس لما طلعت من عند طلال شلون كان ؟
عبدالعزيز أنقبض قلبه لما سمع طاري طلال قال : كان زيــن بخيـــر .. على نفس حالتـه
سلمــان : ياريــال ... صــــار لي سااااااعـــــه أأطق عليـه البــاب .. أرن الجرس .... مافي فايدهـ مايـــرد عليـــه ... قلت ألحق عليـه قبل لا يروح الشغــل ماااطلــــع .. ماراح ....
عبدالعزيز بخوف على أخوهـ قال لــه : زيــن يمكن مابيروح اليــوم
سلمـان : تعلمني بطلال .. طلال مستحيـــل يتغيب عن الدووام ولـه حتى ياخذ أأجــازهـ
عبدالعزيز : خرعتنــي ياريــال ... أأمش أمش .. أنــا عندي نسخه لمفتاح شقـتــه ...
سلمـان : أأمش ...
مشــوا عبدالعزيز وسلمــان ... وركبوا بسيـارهـ سلمـان ...
وسيـــدهـ لشقـه طلال ....

عبدالعزيز رن الجرس ... لكن الحال نفس ماكان ...
سلمـان برتباك واضح : أأفتـــــح بمفتــاح
عبدالعزيز وهو يطلع المفـــتــاح : هذا اللي بسويــه ... أأن شاللـه يطلع نــايم .....
سلمــان : أأذا نايم ويتصيمخ .. بذبحه لك ....
عبدالعزيز فتح باب الشقه ودخلــوهــا
لقــوا كل شي مكــانـه ومرتب .....
سلمـــان وعبدالعزيز بصوت عالي: طــــــلال .....طـــــلال ..
مامن مجيــب ..
عبدالعزيز لسلمـان : روح دورهـ وأنــا بدورهـ

تفرقـوا سلمـان وعبدالعزيز وأبــتــدوا يدورون طلال بالشقــه رغم انهـا صغيــر

دخــل سلمــان الغرفــــه لقـى السرير معفوس ....
تقدم خطوووهـــ ورى خطوهـ .. ودور طلال بعيـنــه بالغرفــه .. مالقــاهـ راح صوب باب الحمام أأفــتـــحــه بقووهـ حس أنــه البــاب أصطدم بشي
دخل الحمام وأنصعق من اللي شــافه
طلال ممـــدد بالحمام ... وهو شبـه عاري ماعليــه الا بنطلــــون .... وبايـن انه كان دااش يسبـــــح


نهــايـــه الجزء التــاســــع

الجزء العاشر

سلمـان راح صوب طلال وحاول يقومــه والخووف محتل جزء كبير من قلبه لمجرد التفكير بأنـه ممكن يفقدهـ: طلال .... طــلال قوم ..
رفع راس طلال وحطـه بحظنـه وأبـتــدى يطق ويهـا بيــدهـ على أمل أنه يقوم لكن مافي أأمـــل
سلمـــان بأأعـــــلـــــى صــوووتـــه : عـــــــــبـــــــــدالــــــــعــــــــــــــزيــ ـــــــــــــــــــــز ...!

بالصـاله عند عبدالعزيز اللي ألتفت لمصدر صوت سلمـان ودقات قلـبـه وقفـت
راح دخل غرفه طلال وشاف باب الحمام شبـه مفتــوح راح لبـاب الحمام وشاف أخووهـ طاايـــح وسلمــان جنبـــه
عبدالعزيز دخـــل وهو ميـــت خووف على أخوهـ الوحيد قال و صوته يرجف : شـ ـ ـفـيـ ـ ـ ـه
سلمـان اللي دموعه نزلت ومو قادر يحبسهم وأبــتــدى يرجف من شعــر راســه لصبع ريلــه قال بصوت شبه عالي : مــااادري .... مــااادري
عبدالعزيز لسـلمـان وهو يحاول يتماسك لأخر لحظه .. : حاول ترفــعه ... خلـ نطلعه من هنــي ...
سلمــان قام وقف وريلــه بالغصب شالــتتــه وأرفعوا طلال هو وعبدالعزيز وطلعــوا
ومشــوا فيــه لحد السرير ... وسدحــوا على السرير بالعرض ...
جسمه فوق السرير وريلــه تحت ..
عبدالعزيز قعد جنب طلال وقــال : طلــول ... طــلال تكفـى واللي يرحم والديك رد علي ...
( طلال على حالتــه مايرد ولا يتحرك .. رفع نظرهـ لسلمـان وقال ) .. روح جيب مااي ...
سلمـان قام وجاااب ماي بدون مايرد ....
عبدالعزيز صب شوي بيدهـ ورش بوي طلال اللي ماتغيرت ملامحه الجامدهـ
عبدالعزيز اللي خلاص ماقدر يتمالك نفسـه أكثــر صرخ بسلمـان : أأتصــــــــــل بالاسعـــــاااف ...

.
.

بعد دقايق كانت سنيــن بالنسبـه لعبدالعزيز وسلمـان اللي قاعديـن يحاولون يقومون طلال بدون فايـدهـ
وصلـت سيـارهـ الاسعــاف
وقام سلمـان فتــح البــاب
ودخلــوا الاسعــاف ... وشالــوا طلال على النقــالـــه وطلـعـــوا فيــــه لسيـارتهم بـــرى .... وحركوا على المستشفـى
ولحقوهم عبدالعزيز وسلمـان ....

بالمستشفـى وبعد ساعـات من الانتظــار ودكتور داش ودكتور طالـع
أكتشفــوا أنـــه طــــلال مهمل نفسـه لدرجه فضيعه ... ماياكل وهذا سبب له فقر دم .. بالاضافه للصخونه وحرارته اللي ماتنزل ووصلت لـ 40
وكان هذا سبب طيحته ... جسمه ماقدر يستحمل أكثر .. ومن الطيــحـــه يــدهـ ضربـه بقوهـ بشي صلب ممـا سبب كسر بسيط بيدهـ اليســار
رقدوهـ بالعنـايـه المركزهـ لحـــد مايصحــى ... وقاموا بأجراء كل الشغلات اللازمه ..

برى غرفه العنايه المركزهـ كانوا واقفيـن عبدالعزيز وسلمـان اللي ماغير يحاتــون طلال
وكل واحد يدعي من كل قلبـه أأنـــه مايكون صار به شي
طلع الدكتـور وطمنتهم وقال لهم أأنــه أن شاللـه بعد 24 ساعه أو 48 ساعه بالكثير بيقـــوم ...
وهذا كلـه بسبب الارهــاق اللي أقتحم جسمه والاهمال الواضح بصحته
الدكتور اللي كانت مصري قال لعبدالعزيز وسلمـان : من فيكم أخوهـ ؟!
عبدالعزيز بسرعه : أأنــا دكتــور ...
الدكتــور : بص ياأسـتـاز .......( وسكــت لأنه مايعرف أسم الشاب اللي يكلمه )
عبدالعزيز قال له : عبدالعزيز ...
الدكتور أبتسم وقال : بص ياأستـاز عبدالعزيز .. طـلال محتاج راعيـه صحيه ....لأنـوا باين انو مش مهتم خالص بنفسو .... ( قال بغشمرهـ ) .. فياليت تـ أ ـول لولدتك ماتسبهووش خالص لحد مايبـأهـ زي الحصان ...
عبدالعزيز اللي تضايق حيل لما جاب الدكتور طاري أمــه ( شلون راح ترعـاهـ أمــي ... وأأأأأبوي الله يسامحه مانعهـا تعرف أخبارهـ حتى ) قال لدكتور : أن شاللـه دكتــور ... زيــن نقدر نشوفــه ؟
الدكتــور : آآهـ بتـأدروا ..بس أنــا شايف أنكو تسيبوهـ دلوأـتـي يستريح وتيجوا وأـت تــانـــي
سلمان اللي مافيه صبر : زيــن دقيقه دكتور بس نشوفـه مابنزعجه
الدكتور بصدر رحب : ولا يهمك ياسيدي ... خوشوا شوفوه ... بس بدون أزعاج ...

راحوا سلمـان وعبدالعزيز
يتطمنوا على طلال ...
فتحوا البــاب ودشوا أثنينهم ... وشافوا منظر طلال اللي يحن لــه أأأقــســى قلب بالوجود
حاطيـن عليـه وايرات شكثر ...وويدهـ اليسار مجبسـه ..
وعلامات التعب والارهاق باينــه على ويهــا ... ولا كأنــه شاب بالعشرينــات ..
اللي يشوفه بهلـ منظر يعطيه 39 بدون تفكير حتى

بيت بو فيصل
ع الساعه 9 الا ربع الصبح

كـانــت أم فيصــل وجواهـر قاعديــن بالصــالــه يطالعون التلفزيــون ..
ومشــاعل فوق بدارهــا ....
أمــا عيسى كالعادهـ برى مع ربعــه وعبدالله بالدوام هو وأبوهـ ... ومعرسنـا طلع من الساعه 8
رن الجرس بطريقه مزعجـــه جنه اللي يرن الجرس صبعه لزق فيــه ...
جواهـر بغضب : وووووووووووووويــــع .. يعل يدهـ الكسر اللي معلق الجرس جذيـــه
أم فيصل اللي عصبت بعد : يعلـه العافيــــه أن شاللـه ..... منو ذي
جواهـر وهي تقوم معصبه : يعلـه المرض الا .... أأنــا أأوريج فيــــه ....
أم فيصل : يمكن يهال الفريج
جواهـر وهي تطلع : والله لا أنثرهم لج هالبزاريــن اللي مايستحون

وطلعـت الا صوت أمهــا : طالعه بدون شيلـــه ...؟؟؟؟
جواهـر ردت وقالت : من هالمزعجـيــن نسيت روحي
راحت جواهـر جابـت شيلتهــا وللحيـــن الجرس معلللق ....
ونزلت بأسرع ماعندها وطلعت لبـاب الحوش

فتحت البـــاب الا بشـــاب وسيم لكن شكله مايريح كلـش( أكيد عرفتوهـ)
قال وهو يشيل اللزقــه اللي حطهـا ع الجرس : سنـــه ليـن تفتحوون ؟؟
جواهـر بغضب : جذي النـــاس يطقوون الجرس ...
الشـاب وهو يطالعهــا بنظرات من فوق لتحت وقال بصوت هادي بعد ماركز على ملامحها: هـلا واللـه
جواهـر اللي مازالت معصبه : لا هـلا ولا مسهـلا .. شتبي ؟؟؟!!
الشـاب : جذي النـاس يكلمون جيرانهم اليداد
جواهـر : والله جيرانـا اليداد المفروض يحترمون جيرانهم مو حاط لي لزقه ع الجرس ... ماعندك صبع ؟؟
الشـاب اللي عاجبه الوضع قال : صبعـي يتعب من الجرس ... قلت أحط لزقــه أأحســن
جواهـر اللي كانت تتميز بجرائتهـا الكبيرهـ: شتبي أخلص ...؟؟؟!!
أحمد : جاااي أرد لكم قشكم
جواهـر : ماأشوف بيدك شي ؟؟؟!!! تستعبط أنت ؟
أحمد قرب شوي من البـاب : شفيــج الله يهداج كلتيني .... حشى مو لســـان عليج
جواهـر اللي رجعت خطوهـ للورى لما قرب قالت : بتقول شعندك ولـه شلون ؟
أحمد يغمز لها : يعجبونـي البنــات الجريئات ...
جواهـر : صج أنك قليل أأأأأدب ... ( دخلــت وسكرت البــاب بويهـا )

أحمد ضحك شوي وراح بيتــه
دخل الا شهد بويهـا : ويــنــك أنت من مسااعــه أدورك .. مابتودي أغراض الجيران ؟
أحمد : رحت أتأكد أذا هم موجوديـن ولــه لا ...
شهد وهي تتخصر : وش لقيــت أن شاللـه
أحمد : موجوديــن وعندهم بنــت أأأأأف قطعه .... قمر يمشي على ريليــن
شهد : واللـه حمووود لو تتحرش بالبنـت لا أعلم عليك أمـــي ... ذولا جيرانــا دور لك غيرهــا
أحمد وهو يروح المطبخ : بس فتحت لي الاسطوانه المعهووودهـ ... المهم خليني أروح أأودي لهم أغراضهم ....
شهد رفعت واحد من حواجبــه وزادت ملامحهـا اللي تتميز بالجذابيـه والغرور ودخلـت دااخل
أحمد شالـ الصينيـه وراح لبيـت الجيران ورن الجرس ثلاث مرت ورى بعض ... ونطـــرهم يفتـحـــون ...
بس لا حيـاهـ لمن تنــادي .....
أحمد : لاااااا .. شكلي لازم أتبع الطريقه اليديدهـ ..
حط الصينيـه جدام الباب وراح بيتهم وجااب لزقــه وحطهـا ع الجرس ... ورجع بيتهم بعد ماأطلق ضحكه خفيفه

داخل بالبيــت اللي أأنزعجووووا من الجرررس

جواهــر بعد ماقالت لأمهــا عن أأحمد والحركه البايخه اللي سواهــا قالت : الله ياااااااااخذهـ أن شاللـــه ... شهلـ بلشــه
أم فيصل اللي صج صج عصبت قالت : أنــا أعلمج فيــه ....
قامت ولبست شيله جواهـر وطلعت فتحت البــاب الا عيسى بويهـا
أم فيصل : عوووويــس !!؟
عيسى وهو يشيل اللزقـه : هــلا يمه
أم فيصل : شهلـ سخافـه ..؟؟؟
عيسى بستغراب : شنو؟؟
أم فيصل : شحقه حاط اللزقـه ع الجرس ؟؟
عيسى : آآنـــا ؟؟؟ من قــال...؟ توني واصل ..!! حتى شوفي سيـارتي صافهـا هناك عند الباب العود كنت بتصل لكم علشان تفتحون لي الباب بس شفت الصينيـه حاطينها هني جيـت.... لقيـت لزقه ع الجرس توني بشيلهـا الا أنتي بويهــي
أم فيصل بغضب : شيلهم وتعــال لي ... أبيــك تروح بيت الجيران وتكلم ولدهم ....
عيسى وهو يشيل الصينيـه : ليش ؟؟؟ شسالفه ؟!!!
أم فيصل : قاعد يحط لنـا لزقه ع الجرس ويحشرنـا بالبيــت ... طلعت له اختك يكلمها بوقاحه
عيسى تغيرت ملامحه الـى الحدهـ : شلون بوقاحه ؟؟؟؟
أم فيصل : أأأدخل اسأل اختك ...
عيسى دخل وحط الصينيـه على الطاوله اللي بالصاله وسأل جواهـر اللي قالت لعيسى بالتفصيل الممل شصار
عيسى هز راسه وقال : آآآووكـــــي .. أأووكي

وراح بيــت الجيران

طق الجرس مرهـ مرتيـن ثلاث أربع ورى بعض
لحد مافتح لــه أحمد
أحمد ببتـسامه على جنب قال : هـــلا بالجار
عيسى وهو يأشر لـه بصبـعه : واللـه أن شفتك مار جدام باب بيتنــا مرهـ ثـانــي لا أأخليـــك تنـــدم ...
أحمد رفع واحد من حواجبه : خيـــر أن شاللـه ؟؟ شصــاير
عيسى : لا تقعــد تتغيشم ... هالحركه اللي سويتهـا من شوي بعديهـا لك بمزااجي بكيفي .... لكن أن فكرت تعيدهـا مرهـ ثانيــه .. نصيحه مني .. جهز كفنك
أحمد : جاينـي تهددنــي ؟
عيسى : وأهــدد طوايف أأهلك أن قربت عتبت بيتي مرهـ ثانيـه
أحمد : كنت تقدر تطلع أنت .. وماتطلع الـ .....( بطريقه مستفزهـ ) الأخت ..
عيسى كان بيرد عليــه بس عرف أنــه قاعد يتفاهم مع واااحد مايسوى طالعه من فوق لتحت وقال : أأنـــا حذرتك .. وصدقني بتندم

وأبـتــعد عنـــه

دخل أحمد وسكر البـاب وراح دخل الصالـه
شاف مسك قاعدهـ بالصـالـه تقـرى بكتـاب صغيــر وعليهـا نظارهـ للقـراءهـ ..
وشعرهـا الاسود الكثيف جايبتـه على كتفهـا الايمـن وتقـرى بأندماج
أحمد اللي داش وهو يكلم نفسه : على بالـه كلش خرعني بهلـ كلمتين اللي قالهم ... لو هو ريال صج جان طلع لي هو مو مخلي القمــر تفتح لي الباب.... ( قعد جنب مسك ) باللـه وين تستحمل قلوبنا هالمنظر ..... جاي يطلع رجولتـه علي مالت عليـه وعلى أهلـه
طول على التلفزيـون وقام يفرفر ويتنقل من قناهـ لقنـاهـ وأستقر على ميلودي كانوا حاطيـن اغنيـه أجنبيـه صاخبــه
طول عليـها بطريقه مزعجــه وقعد يسمعهـا
مسك سكرت الكتاب وطالعته وقالت : يعني تشوفني قاعدهـ أقرى .. تجي تطول على التلفزيـون شحقه ؟ نحــاســـه
أحمد طالعهـا وقال : واللـه أظن عندج غرفه تقريـن فيهـا سخافاتج ذي ......
مسك عصبت وقالت : محد سخيف الا أنــت ...
أحمد : أأقول أأقول ... لا ترفعيـن ضغطي ..... تبيـن تكمليـن الجو الرومنسي اللي كنتي عايشه به روحي غرفتج وفكيني
مسك قامت وقالت : وهذا اللي بسويه على بالك قعدتك حلوهـ ..؟ ( أبــتــعــدت عنه وهي تكلم روحهـا )

وراحت غرفتهـا وسكرت البـاب وحذفت الكتاب على سريرهـا وقالت : آآآف مالت عليه الخايس ... خرب علي القصــه

بعد ماتطمن على أخوهـ بالمستشفـى رجع البيــت واللي وصله سلمـان نزله عند باب بيته وراح
دخل البيت وهو شايل بقلبه هموم الدنيـا ويدري ومتأكد أنه أبوهـ بيسألــه وين كان وليش ماجا الشركه
وتحقيقـات لها اول مالهـا أخر وهو مالـه خلق يجاوب على سؤال واحد بس
شاف الساعه بيدهـ لقـاهـ 11 الا ثلث
راح سيدهـ غرفتــه وسكر البـاب وقعد على حافت سريرهـ وقال : اللحيـن شلون أأقول لهم أنه طلال مرقد بالمستشفـى ؟!! أأأبوي أدري به مااظن بيهتم
بس الوهقه أمي اللي يمكن يصيدها شي لا درت ... مو كفايه انهـا محرومه منــه بعد تدري أنه مرض وهو بعيد عنهــا ..شبتسوي ؟؟
( مسح ويهـا بيديـنه الثنتيــن وأأطلق زفيـــر طلع من أعماق قلبه وقال ) يااااااااللـــه .. صج وهقـــه

دخلت عليه أم عبدالعزيز اللي كانت ماسكه بيدها المدخن على أنهـا بتبخر غرفه عبدالعزيز مثل كل يوم
وأول ماشافت عبدالعزيز بغرفته أأخــتـــرعت وحطت يدها على صدرهـا : بسم الله الرحمن الرحيم .. من متى أنــت هنــي ؟؟
عبدالعزيز طالع أمه وقال : توني واصل
أم عبدالعزيز : شفيك راجع مبجر من الدواام ؟؟ مو من عوايدك ؟!!
عبدالعزيز سكت شوي بعد مانزل نظرهـ لتحت ورجع رفع نظرهـ وقال لأمـه : تعــالي يمه قعدي ....
أم عبدالعزيز جات وقعدت جنب ولدهـا وهي أبـتــدت تحاتي ..: خير يمه شصـاير ؟؟ شفيك ؟
عبدالعزيز وهو ياخذ المدخن من يدها ويحط على الطاوله اللي جنبه : خيـــر أن شاللــه ... بس واللي يرحم والديج يمه بدون أنفعالات وصراااخ ....
أم عبدالعزيز خافت قالت : قول يمه شصــايـــر
عبدالعزيز : بس توعديني ماتشيليـن البيـت على رااسج ..؟
أم عبدالعزيز بنفاذ صبر : آآيــه أنت قول بالاول ... بعديـن يصير خير
عبدالعزيز بعد ماسكت شوي متردد يقول لها وله لا .. : واللــــه يمه .... ( سكت شوي وقال ) مو عارف شقول لج صراحه .....
( رجع سكت وقال بعدهـا ) طلال .....
أم عبدالعزيز زاد خوفهــا أأكثر من أول : يمه ولدي ...!! شفيـــــــــــــــــه
عبدالعزيز يهدي أمه : أأهدي يمه ... مافيــه الا كل خيـــر .... بس هو تعب شوي اليوم الصبح وودينـاهـ المستشفـى
أم عبدالعزيز بخوف أكبر : عبدالعزيز يمه ... من صجك ولـــه تتغشمر
عبدالعزيز : يمه الله يهداج هذي السوالف مافيها غشمرهـ
أم عبدالعزيز قامت وقفت : قوم يمه قوم .. ودنـي حق أخوك خلني أشوفـــه .....
عبدالعزيز : وأأبـــوي ؟؟
أم عبدالعزيز بغصه : مالي شغل أنــا بأبوك .... خل يسوي اللي يسويــه ماراح أأقعــد هنــي وأنطـر ولدي ليـن يروح من يدي ..... أأبوك هذا مايحس
ماعندهـ ذرهـ أأحساس .. ( نزلت دموعهـا ) .. بس أنـا ماأقدر أأكون مثله .. لو شنو سوى طلال هذا ولدي ... تعرف يعني شنو ولدي
عبدالعزيز قام وقال : عــارف يايمه شكر قلبج محترق عليــه ... بس ماأقدر أوديج له اللحيـن مانعيـن الزيـارهـ عنه ... ليـن العصــر
أم عبدالعزيز بترجي : تكفى عبدالعزيز ... ودنـي خلني أأشوفــه مابزعجه .. بس أأشوفـــه أأريح قلبي ... ( صوتهـا قام يرجف ودموعهـا تزداد ) .. صار لي شهور ماشفته ..... وأنــا أأذاا غاب ساعه عن البيـت أأموووت
عبدالعزيز عورهـ قلبـه على أمــه قال بعد صمت قصير : آآوكي يمه .. راح أوديج لــه اللحيـن بس توعديني ماحد يعرف أنج شفتـــه
أم عبدالعزيز ردت بسرعه : واللـه ماأتكلم .. ولا أقول أني شفته .... بس ودنــي أأأشوفـــه
عبدالعزيز : آن شاللـه يمه ... روحي لبسي عباتج وتعالي لي السيـارهـ .... ( جات بتروح بس صوت عبدالعزيز وقفهـا ) .. بس يمه طلبتج لحد يعرف أنج رايحه لطلال ولـه انج بتشوفينــه .. علشــان مصلحت طلال
أم عبدالعزيز اللي لأول مرهـ من فارقت طلال أبتسمت قالت : أن شالله ...
وطلعت من غرفة عبدالعزيز راحت تجيب عبايتهـا
بينما عبدالعزيز اللي شال روحه ونزل تحت وركب سيارته ينطر امه تنزل وهو تفكيرهـ عند طلال اللي حالته ماتســـر
قطع حبل أفكـارهـ صوت جوالـه يعلن أستقبال مسج
أخذ عبدالعزيز جوالـه وقـرى المســج

" أشتقت لكـ في وقت أنا كنت بأنساكـ ...
وأمطر خيالكـ في عيوني سحابه...
أكذب عليك إن قلت أفكر بفرقاك..
البعد والنسيان ماقوى عـذاابــــه

شدعوهـ صار لك فترهـ ماتتصل ولا تدق رقمي ..!!
لهدرجه أنت ناسيني ولـه تتناسى وجودي ؟؟!! "

عبدالعزيز أستغرب من المسج ... بس لما شاف الرقم طق يبهته علامه على النسيـان : ياااااللــــه ... صج صج نسيتهــا ..
أتصل عليهـا لكنهـا ماردت عليــه
عبدالعزيز : ولييييييــه هذا وقته تزعل .... ( رجع اتصل مرهـ ثانيـه الا أأمــه جات وركبت السيارهـ )
أم عبدالعزيز : يلا يمه حرك ...
عبدالعزيز اللي كان متصل لما ركبت أمــه .. رن رنه وحدهـ وسكر أول ماقالت له امه حرك وحط جوالـه جنبــه وراح على المستشفى

بالمستشفـى
بعد أأصرااار وحنــه من ام عبدالعزيز رضـى الدكتور أنه أم عبدالعزيز ( بـــــس ) تدخل تشوف طلال
وعبدالعزيز ينطرهـا برى ومايدش .. علشـان لا يزعجون المريض

دخلــت أم عبدالعزيز وشافت طلال ماقدرت تمسك روحهـا وصاحت على حال ولدهـا اللي بايـن الهم لاعب فيــه قربت صوبه وحطت يدها على يبهته
اللي كانت داافيـــه وقالت : طـلال ...
طــلال مارد عليــه
أم عبدالعزيز بعتب : جذي ياطلال ... جذي تطلع من البيـت ولا تقول أمي بيحترق قلبهـا علي ....
( صوتهـا اختنق وقالت ودموعهـا مختلطه بصوت صياحهـا ) طلال يبه أرجع البيــت .. وصدقنـي أنـا بخلي أبوك يرجعك مثل ماطردك
طلال على نفس حاله
أم عبدالعزيز : يبه طلال رد علي ...لا تخليني جذي أكلم روحي جني مينونه ..
سكتت وغرقت بنوبه بكاء حادهـ وهي تحاول بكل قوتـهـا انـهـا ماتطلع صوت وهي تصيح عشان لا تزعج طلال
مدت يدهـا ومسكت يد طلال اللي كان فيها السيلان ..وباستهـا برقه وحنـان بالغ ونزلت وحدهـ من دموعهـا على يد طلال الدافيـه
تمت على هالحال تقريبا 3 دقايق أو 4 .... لحد مادخلت عليهـا الستتر تطلب منهـا أنهـا تطلـــع
وبعد محاولات كثيرهـ طلعـت أم عبدالعزيز وهي ميتــه صيــاح
عبدالعزيز اللي كان واقف عند باب الغرفـه ومسند راسـه لورى
أول ماطلعت أمه من الغرفه حركت على أنهـا بتطلع من المستشفـى ولحقهـا عبدالعزيز بدون مايفكر حتى يسألهـا عن طلال لانه عارف انــهــا شافت طلال بأسوء حالاته

ورجعوا البيــت
أول ماصـارت الساعه 2 الظهــر
كـان عبدالعزيز قاعد بالصالــه ينطر دخلت أبـوهـ البهيـه .. وهو عارف أنه بينزف عدل
جاته معانـي وقعدت جنبـه : عبدالعزيز ...
عبدالعزيز : همممم
معاني بعد تردد قالـت : آمم ... أبي أروح عند ....أحلام ..
عبدالعزيز اللي لقاها فرصه عشان يشوف سارهـ ( خطيبـتــه وأخت أحلام رفيجت معاني ) : متـى ؟
معاني بفرحه : يعني بتودينـي ؟
عبدالعزيز أبتسم لها من ورى قلبه : شفيج مو مصدقــه
معاني : لا بس قلـت يمكن تقول لي لا وله شي ... لأنـك من راح طلال وأنـت مالك خلق شي
عبدالعزيز طالعها بأندهـاش ( حتى أنـتــي أنتبهـي لهلـ شي ) قال لهـا بعد ماحط يدهـ على كتفهـا وهو يغير السالفه : العصر جذي بوديج أن شاللـه ... فجهزي روحج من اللحيـن عشان لا تأخريني
معاني قامت وهي مستانسه : أن شاللــــــــه من عيوني .. بروح أقول حق أحلام
عبدالعزيز أبتسم لهـا لحد ماأختفت عنه نظرهـ وراحت ركيض فوق

بعد دقايق الا أبوه داش البيــت ومن فتح باب الصاله الا صوت بو عبدالعزيز داش قبله : عبـــدالــــعـــــــزيـــــز ..!!
عبدالعزيز قام وقف وقال : هــلا يبــه أنــا هني بالصـالـــه
بو عبدالعزيز وهو يسكر باب الصاله ويتجه لعبدالعزيز بغضب : شحقــه ماجيت الشركه اليـــــوم ..؟
عبدالعزيز : كــان عندي شغله أأهم
بو عبدالعزيز : وشنهي هالشغله الاهم اللي تخليك تهمل حلالك وتروح تجابلهـا ؟؟
عبدالعزيز بجمود ومع هذا بأحترام : طــــلال
بو عبدالعزيز تغيرت ملامحه الى العصبيــه وكأنه طاريـن له ابليس : طلــــول ماغيــــرهـ .... هاااد لي الشركه ومأخر شغلنــا عشان طليل
عبدالعزيز : يبـه طلال مرقد بالمستشفـى ..
بو عبدالعزيز اللي حس بنغزهـ بقلبـه بس بسرعه قال بلا مبالاهـ : وخير ياطير مرقد بالمستشفــى ... أخوك ذي يستمرض يبي يكسر لي خااطري ... عارفه هالهيس عدل........ شاف انه مابيقدر يلعب علي ويخليني أصدق أنه تغير راح حذف روحه بالمستشفـى
عبدالعزيز اللي ماتوقع رد أبوهـ هذا قال بعد ماأتسعت فتحت عينه وهو عاقد ملامحه : شنو فوضـى هي ..؟!!
بو عبدالعزيز : حياة أخوك كلهـا فوضى بفوضـى .....
عبدالعزيز وهو مازال يتكلم بأحترام : يبه تكفـى خلـه يرد ... هالشهور اللي عاشهـا برى دمرتــه عذبــتــه .. يبه ماقام ياكل ... زيـن أذا شرب ماي
وصار له مدهـ مريض وهو مو مهتم ..... يبـــه مهمـا سوى ترى بيظل ولدك .. وأنت أأبوهـ ..لو تشوفـه صدقني بيحن قلبك عليـــه
بو عبدالعزيز بغضب : وليش أشايفني أنت ... أأخوك هذا تربية شوراع ..... خل الشوارع اللي ربتة تعيشـه اللحيـــــن .. بس بيتي مايدخلــــه
ويهـا ماأبي أأشوفـــه ... وأظن أني قلت هالكلام قبل ..... طلال مو ولدي .. متبري منــه أنـــا لو يصير فيه اللي بيصير مايهمنـي
عبدالعزيز قالها بدون قصد : آآنــت ماعندك قلب ؟؟
بو عبدالعزيز بصوت رجولي زلزل أركان البيــت : جـــــااااااااااااااااب .... أأأشوفك قمت تتمادى بكلامك ياعزوووز .. لا تنسـى أني أأبــــوك
والاسلوب اللي تستخدمه مع ربعك وأخوانك ماتتجراء وتكلمني بـــه سامعني ...... وبعديــن تعال قولي .. أنــا مو قايلك ماأبي حد يشوف طلال ولا حتى يساعدهــ ( يعلى صوت أأكثر ) ... رايح تنبش على أأخبــارهـ شلـــــه ؟؟؟
عبدالعزيز كان بيتكلم بس مايدري ليش لسانه مانطق وشفاته ماتحركت
بوعبدالعزيز بلهجه تهديد : عبدالعزيز أسمعني عدل وحطني على بالك زيـــن .. تدري أنــي لا يمكن اسوي فيك اللي سويتـه بطلال لأنه معزتك غير عن معزت أخوانك ..... ولـه والله لو ماكانت معزتك عندي كبيــرهـ جان عطيتك كف نسيتـك الكلام اللي قلته من شوي ...
طليل أخوك أأبيك تشيله من بالك وأأيــانــي وياك تقول لحد من أخوانك وله حتى أمك أأنك تشوف طلول وله حتى أنه مرقد بالمستشفـى ...
( يقرب منه وهو يطق بالخفيف على خدهـ ) .. وله صدقني بتكون جنيت على نفسك

أبـتــعد عن عبدالعزيز وراح فوق غرفته دخل لقـى أم عبدالعزيز تصيــح
بو عبدالعزيز بقلبـه ( وليــيييييه .. واحد سندرني تحت .. والحيـــن هي تبجبج عشان طليل فوق) قال لأام عبدالعزيز : شفيـــج تصيــحيـن أنـتـي بعد ؟
أم عبدالعزيز ماردت ومو بايـن غير صوت أنينهـا
بو عبدالعزيز بصوت واطي بس مسموعه : أأستغفــر الله العظيم ....
فصخ غترته وحذفهـا ع السرير وفتح كم أزرار من الثوب وراح الكبت يطلع له ثيــاب
الا صوت أم عبدالعزيز يقول بترجي : سلطـــان أأبــي طــلال .... آآبي ولدي ياسلطــان
بو عبدالعزيز وهو يسكر باب الكبت بقــوهـ وبغضب : ياااااااالللـــه على هالطاري اللي يجيب المرض ..... تراج أذيتيني أنتي وولدج ... هو تحت وانــتــي فوق ....
أم عبدالعزيز بترجي : تكفــى سلطــــان ... خلــه يرجع وصدقنــي مابيسوي شي مايعجبك .. بس خلـه يرجع .... باجر عرس أأخــتــــه وماراح يحضــرهـ
بو عبدالعزيز : ولا أأبيــــه يحضــرهـ ... وبعديــن بدر وعياله مايبون يشوفون طلال .. تبيـنــه يحضر العرس ليش يقلب لنا العرس هم وغم
خليـه ملتعن بالمكان اللي هو فيــه وااايــــد اأأبــــرك
أم عبدالعزيز زادت بالصياح وقالت : سلطـان حرام عليك ... هذا ولدك
بو عبدالعزيز صرخ : لا تقوليـن ولدك .. مو ولدي ماتفهموووون ...... وعرس لولوهـ بدونه بيكون أأحلـــى ..
أم عبدالعزيز بصوت شوي مرتفع : حسبي الله ونعم الوكيل .. حسبـــي اللـه ونعم الوكيـــــــــل ......
بو عبدالعزيز : لا تقعديـن تدعيـن ... أأذاا هو صج ريال وكفو وصج تغيــر راح يثبت لنـا هالشي اللحيــن في هاللحظه .... وصراحه فرقــاهـ عيد
ماقمت أشيل همه وهم مشاكله اللي لها أول مالهـا تالي ..... ( يرجع يفتح الكبـت ) .. قومي قومي نجبوا الغــدى .. وله عشـان طلال بتذبحوني يووع ؟
أم عبدالعزيز مسحت دموعهـا قامت طلعت من غرفتهـا وخلــت بوعبدالعزيز بالغرفه بروحه

بيـت بو فيصل

العصر

كانوا كلهم مجتمعيـن بالصالـه
بستثنـاء طبعـا بو فيصل

جواهـر لفيصل : من قدنــا بنـتزوووج خلاص ......
عبدالله : آآآيـــه يبــه خلاص بيودع أأيـــام العزوبيـــــه .. ولا بعد معطينه اأجازهـ من أأمس
فيصل اللي كانت الوضع عادي عندهـ قال بملل واضح : والله يانــاس ماأستحمل أقعد بالبيـت دقيقــه ... هالمرهـ بقعد شهـــــر الله يعيني بس
مشاعل بتسأل : بتســافرون لما تتزوجون ولــه لا
فيصل : مادري واللــه ... بنقعد يوميـن بالدوحه بعدها بنسافــر على ماأعتقد
مشاعل بفضول : ويــــن ..
فيصل : عاد ويــن لولو تختـــار
عيسى بتلميح : صـــارت لولو من بعد لولوهـ هههههه
فيصل يطالع عيسى ببتسامه عريضه : ياأأأخي كيفي مرتي وأدلعهــا أنت محتر ليش ؟
عبدالله يصفق : عــــدل عـــدل ..... قمنــا ندلع بعد .. من قدك يبـــه زوجووك وأنـــا ملطووع هنــــي جني أأذن بخرااااابـــه
ام فيصل اللي كانت تسمع سوالفهم والابتسامه على شفاتهـا قالت : قلنـالك نخلص من أخوك بعديــن يصير خير
عبدالله : أأنــــطــــر يــااحمار ليــن يجيك الفرج
فيصل لعبدالله : ألفــــاظ صراحه ... مثلك ويهك
عبدالله يغمز لـه : خلينــا الالفاظ العدلـــه لك ....( يكلم أمه ) ... زيـــن متى دووري ؟؟
أم فيصل : خلـ نلاقي البنت أول وبعديـن نزووجك
عيسى وهو يصر عينه عشان يبلش عبدالله : يمكن البنت موجودهـ ماتشوفون صار له سنه يحن
عبدالله على طول لف على عيسى عشان لا يطلع عليه سوالف : أأأقول أنت تنجب ولا كلمه ... ياحبك حق تشويه الصور .... لو في وحدهـ بالبال جان شفتني مجابل شيفتك الحلوهـ .. جان من زمـــاااان أنا متزووج وعندي عيال قبل فصول بعد
فيصل بغشمرهـ : تخسي الا أنت ...!! عيالك يطلعون اكبر من عيالي ...؟ أأنــا العوود وأول عيالي لازم يكون أأكبر واحد في عيالكم كلكم
عيسى بعبط : خف علينــا يالعود .... هههههههههه
وأبـتـــدوا يضحكوون وكلن يعلق على الثــانــي
لحد مالفتت أنتبـاهـ فيصل جواهـر اللي حاطه يدها الثنتيـن على بطنهـا وتتألم
فيصل لجواهـر : جواهــر شفيـــج ؟!!
جواهـر بألم : مــااادري ... هالالم يجنــي من فتــرهـ مادري من شنـــو
عيسى : أأنــتـي مو سويتي فحوصــات ؟ شقالولج
جواهـر : قالوا لي تعالي باجر أخذي النتايج ... بس أنــا مارحت ......
عبدالله بحدهـ : هبلـــه أنـتــي هامله روحج ؟؟
مشاعل قامت وقعدت جنب جواهـر وقالت : قــومي روحي المستشفـى ...
جواهـر اللي خف الالم شوي قالت وهي تحاول تبيـن أنه الالم راح كليـن : خلاص بصير بخيــر قام يخف الالم
أم فيصل : شنو بتصيريـن بخير ؟ قومي روحي المستشفـى خلـ نطمن عليــــج صـار لج مدهـ وأنتــي تشكيـن من هالويع
فيصل وهو يقوم : مو بكيفهـا أأصـــــلا راح أأوديهــا بنفسي المستشفــى
الا عبدالله يقاطعه وهو يوقف : أأقول يالمعرس أرجع أقعد مكانك لو سمحت باجر وراك عرس وعتبت البيـت ماتخطيهـا ... ولـه تبي الوالد يحشرنـا
فيصل : واللـه مايسوى علي هالعرس ... أأأأظن أنه لولوهـ مايسون فيهـا اللي تسونه فيني أنتوا
مشاعل ببتسامه : أأحنـــا نحبك أأكثر من حبهم للولوهـ من جذي نبي نريحك
فيصل بطريقه غزليـه : لاااااااااااا أنتهــي أأنــا جذي .... يمه .. خلاص هونــت ماأبي لولوهـ أأبي وحدهـ بمواصفـات شعول
مشاعل أحمرت خدودهـا وقالت : يالدب تطنـــز ههههههه
فيصل : هههههههههههههههههههههههه
جواهـر دشت عرض: أأأنـــااا بطنـــي بينفجر علي وأنـتــوا قاعديـن تضحكووون .... حد فيكم يوديني المستشفـى
عبدالله : صج لا قالوا مسكورهـ وتبرد .... ( يكلم مشاعل ) قومي شعوول جيبي عباية جواهـر
مشاعل قامت وراحت فوق تجيب عباية أختهــا
أم فيصل قامت : خل أروح أأجيب عبايتـــي بجي معاكم
راااحت فوق أم فيصل بعد

وبعد دقايق الا مشاعل بالصاله ومعـاهـا عباية جواهـر ساعدتهـا بلبس العبايــه
نزلت ام فيصل وهي تقول : هــاا يمه جواهـر خلصتــي ؟
جواهـر اللي للحيــن متألمه : آآيـــه يمه خلصـــت .....
أم فيصل : ويـــن أخوج ....؟
جواهـر : توهـ طالع يقول بيصف سيـارته برى عشـان على طول يحرك من نركب
أم فيصل : يلا يمه مشينــا ( تكلم فيصل ) .. يبه حط بالك على أخوانك
عيسى رد بسرعه : يهـــاااااااااااااااااااال ؟
فيصل ضحك على عيســى وقال لأمـه : أأن شاللـه يمه

بـــرى عند عبدالله اللي طلــع سيـارتــه وصفهـا برى ونزلـ من السيـارهـ وتسند عليهـا ينطر أمه ليـن تطلع مع جواهـر
شوي ألا يلمح بنــت تقــتـــرب منـــه : الــســـلام عليكم
عبدالله أستعدل بوقفته وقال : وعليكم السـلام ياهلا أختـي
البنـت : أأحنــا جيرانكم ..
عبدالله أبتسم بحترام
البنـت وهي تمد اللي بيدهـا : تفــضــــل
عبدالله أخذ الصينيـه اللي بيدهـا وقال : داام فضلـــج الشيخه
البنـت : هذي حلويـات أمـي مسويتهـا .. هي صح مو قد المقام بس هذا اللي نقدر عليه
عبدالله : لا شدعوهـ أأخــتــي ... عادي والله....

شوي ألا أمه طالعه مع جواهــر

أم فيصل لعبدالله : عبداللـه يمه شنــو هاللي بيــدك ...؟
عبدالله : هذي حلويـات من بيــت الجيران
أم فيصل أأبتسـمــت وقالت : من بيــت أم أحمد ؟
البنــت تكلمت وقالت : أأأيــه خالــتتـــي
أم فيصل أبتسمت أكثر للبنـت: تعالي سلمي .. شفيج مستحيــه يمه ....؟
البنت أستحت أكثر وقربت سلمت على أم فيصل .. وعلى جواهـر
أم فيصل : أأنـتــي من فيهم ؟؟
البنــت : أأنـــا مســـك خالــتتــي
أم فيصل : هــلا وغــلا بمسك ... شوفي يمه .. قولي حق أمج بنجيكم بــاجر العصـــر زيــارهـ مو تنسيــن
مسك: أن شاللــه ....
عبدالله لجواهـر : جواهـر روحي وديــه المطبـــخ
جواهـر اللي فشلته : تشوفنـي تعبـانه وحالتــي للـه تبيـني أشيل الصحن .. روح ودهـ انــت مافيني شدهـ
عبدالله طالعهـا بنظرات ورااح داااخـــــل
مسك اللي كانت بتضحك على شكل عبدالله بس مسكت روحهـا وقالت : عن أذنج خالتـي ....
أم فيصل : أذنج معاج حبيبـــتــي .. وسلمي على أمج وأختج
مسك : أن شاللــه .. مع السلامه

وأبـتــعــدت عنهم


دخل عبدالله وحط الصينيـه بالمطبخ وطلع ركب سيـارتــه وكانوا أمه وجواهـر قاعديـن ينطرونــه
عبدالله اللي كان يسوق وجنبه أمه وورى جواهــر : أأأووووريـــــج يالعنز ... فشلتيني جدام البنــت
جواهـر : وأنــت جاي تسوي روحك شخصييــه جدااامهـا ... تشوفنــي أأمشي ومتمسكه بأمي تقول لي ( تقلد صوته ) "جواهـر وديــه المطبخ " على بالك بقولك أن شالله عمي ......
عبدالله يسكتهـا : بس بس ... أنجبي .... فتحت بالوعتهـا ...الحيـن من يسكتها ...؟
جواهـر : أأأيــه عيوني تبي تهاوشني واسكت عنك
عبدالله لأمـه بقهـر وحرهـ : هذي تعبــانـــه ؟؟ بالله عليج هذي تعبـانه ؟؟؟ هذا التعب تعبااااان منهـــا .... !!
جواهـر : سوووق وأنــت ساكت ترى جاني صداااع منك
عبدالله حرك من جداااام بيــتــــــه وفجأهـ طق بريييـــــــك زيـــن ماجـــات جواااهــر جداااام قالــت بغضب : يالسخييييييييييييف .. يالبــاااايــخ
( جاتهـا الصيحه ) يعور ترى ... والله أنـــــا تعبــانه يالخاااااااايس عن العبط ..... والله والله تعبــانــه يالميلغ( صاااحـــت )
أم فيصل اللي ضحكت على جواهـر مع هذا عورهـا قلبهـا : يمــه عبداللـه زيـن جذي صيحت أختـــك
عبدالله اللي جاااتـــه الضحكه من قلب بس ماسكهـا قال وهو يتصنع الجديــه : خليهـا تلم لســانهـا وتحترم اللي أأكبر منهــا
جواهـر وهي مازالت تصيح جنهـا ياهل قالت بعناد زاد جمالهـا: مابلـــم لســـــاني واللـــه بقول لأبـــوي عن حركتك ذي ....
( كانت بتكمل كلامهـا بس عبداللــه طول ع المسجل بطررريقــه عاليـه جدا زيـن اذا سمعتوا صوتكم وفوق ذي كلـــه الاغنيـــه سريــعــه مو هــاديــه )
أم فيصل ضحكت بالخفيف على عبدالله وجواهـر وقالت لعبدالله بصوت واطي : اللـه يخس أبليسك


وصلــوا المستشفـى وجواهـر مادهـ البوز شبريــن وكل شوي غاثهـا عبدالله ومنزل دمعتهـا
لحد ماوقفوا عند باب طواري حمد ...
عبدالله لجواهـر : أأقول مسحي دموعــج لا تخرعيـن خلق اللـه داااخل ... ( يطنز عليهـا ) الكحل ساايـــل وخريطه ويهـا الله خير .. والعيون منتفخه من الصياح تقوليـن حد صاكج بكس ( ضحك )
جواهـر اللي وصل حدهـا مــنــه قربت من كرسي عبدالله وسحبــت غترتــه طيـحتهــا عندهـا ورى وقالت بقهــر : أأأأأنــجلـــع اللحيـــن ... تم جذي معفس يالعفيييســـه
عبدالله لف عليهـا وهو مفووور : جواهــرووووهـ لا تحديني أأقوووم لج اللحيـــــن
جواهـر وهي تبطل باب السياره : جب جب ...... عفن واحد
عبدالله لأمــه : نزلي نزلي يمه .. مسكيهــا ...!! خل أنزل أأخلي العقال اللي طيحته يلعب على ظهــرهــا
جواهـر واقفه عند باب السيـارهـ : يمه خفت تصدق قلبي طب بريــلــــي
عبدالله : جواااااااهـــر والله ترى أأنــزل لـــج وألعــن خيرج هنـــي
جواهــر : ماتقدر الكشخه أعتفست خلاص .... جاااي تدور زوجـة المستقبل هنـــي .. مايصير تشوفك مبهدل
أم فيصل اللي أنصفق ويهـا من جواهـر وعبدالله اللي جنهم يهــال قالت بصوت وااطي : يمـه خلاص بسكم الــعــالم قامت تطالعكم ....
عبدالله : تطالــع هالخبله بنتج .. المفروض أوديهـا مستشفـى الميانيـن مو مستشفـى حمد
جواهـر طقعت لـه وقالت : يمه يــلا نزلي خلي راجووو يصف السيـارهـ وينطرنــا برى .. ( تطالعه عشان تحرهـ ) ندفع لـه فلووس من جيبنــا
نزلت ام فيصل عشـان تسكر هالهوشـه ومشت مع جواهـر دااخل
عبدالله بقهــــر : أأأوريج مردج بتجيــن البيـــــت ...
( مد يدهـ ورى يدور الغترهـ والعقــال اللي طاحوا وجابهم حطهم بحظنهــا وحرك يصف سيـارته بأقرب موقف )
وبعد طلعت الروح لقـى موقف وقف سيـارتــه وأخذ غترتــه ولبسهــا وحط العقــال على راسه ورجع عدل كشختــه ونزل من السيــارهـ


دخل دااخــل المستشفى لقــى جواهـر وأمــه قاعديـن على كراسي الاستراحــه طالــع جواهـر بنظرااات ورااااح يقعد بأستراحة الريايل
جواهـر لأمـهـا : شووفــيــه شلون يطالعنــي ... واللـه ماراح يهدنـي لا رجعنـا البيــت
أم فيصل : أأنـتـي تتحرشيـن فيـه ليــش ؟
جواهـر : هو اللي بــدى .... شفتيه شيقـولي الخايس
أم فيصل لجواهـر : يــه جواهـر شفيج صايــرهـ جنج يــاهــل
جواهـر صدت عنه أمهـا وتمت تطالع جدامهـا : مافيني شي ... كلكم ماسكيـن على ياهـل وياهـل .....( صاحت ) محد حاس فيني
أم فيصـل وهي تحط يدهـا على يد بنتهـا : يــمـه جواهـر شبلاج ؟ مشتهيـه تصيحيـن اليــوم
جواهـر وهي تمسح دموعهـا : يمه ثانـي مرهـ عبووود ماطـلــع معــاهـ ... خلي عيسى يطلعنـي ع الاقل عيسوهـ حتى لو زفيته يقدر وحس أنــي تعبـانــه ... أو فيصل لأنـه أأكيـــد ماراح يناحسنـي كلش ..... أما عبود الاثول طاااق بريك مساع ويدري أنــه بطني يعورنــي

تموا شوي لحــد مانــادوا أسمهـا ودخلـوا ع الدكتـور
وقـالـوا لـه عن العوار اللي يصيدهـا .. وأنهـا جات المستشفـى قبل هالمرهـ سوت فحوصـات ...
المهم بعد مابـهــدلــوهم وملــوا من النطــرهـ على ماجـابــوا فحوصــاتهــا
أكتــشفــوا أنــه فيهــا ( الــزايـــدهـ ) .. ومن الاعــراض اللي تجي لجواهـر بـايــن أنـه ( الزايدهـ ) في أخطر مرحلـه .. ضروري يسون لهـا عمليـــه اللحيــن ويشيلــونهــا
لأنــه أأحتــمـــال تنفــجـــر وأأذا صـار هالشــي ..... العواقب أبــدا ماراح تكــون سليــمــه ....
سدحــوا جواهـر على السرير مال المستشفــى ... وطلعــوها من الغرفــه
على غرفـه العمليـات وعبدالله وأم فيصـل معـاهـا
وجواهـر ميــتـــه خوووفــه ماتــبـــي تسوي العمليـــــه
عبدالله اللي كان ماسك يدهـا : لا تــخـــافيــن .. كلهـا الا عمليــه مابتاخذ وقت وبتطلعيــن
جواهـر : ماأبي أأسويهــا .. واللـه خايفــه .... ( تطلع عذر ) وبعديـن باجر عرس فيصل وأذا سويتـهـا ماراح أأحضــرهـ ... خلــونـي أسوي العمليـه بعد العرس
أم فيصل اللي واقفه ع اليسار : يمــه جواهـر هذا عشـان مصلحتـــج .... والعرس معذروهـ أأذا مارحتــي
جواهـر بعناد : أأبــي أأحضـــر عرس أأخوووي
عبدالله بجديـه : متكسرهـ وحالتج مايعلم فيهـا الا اللــه .. وبعد تبين تحضريـن العرس ....
جواهـر : وبرقص بعد ......
عبدالله : أأمــــاا أنـتــــي صراااحــه ...
جواهـر : عرس أخوي العود ماتبيني أحضرهـ وأرقص ... شنو ماني أخته أنــا
أم فيصل : أنـتــي سوي العمليـه وبعديـن يصير خيـــر
جواهـر وهي تلف ويها لأمهـا : زيـــن تعــالــوا معــاي ماأبـي أأدخل غرفه العمليـات بروحي
عبدالله : فوضــى هـــي ؟؟!!! ممنوع أأصـــلا ... ويلا عااد ياليـاهــل أأبي أأجوف جوااهـــر اللي مايخوفهـا شي تخرع بلــــد... تخوف ولا تخاف
جواهـر أبتسمت وقالت : مع ويـهــــك .....

كــانــت بتتكلم بس دخلــوهـا غرفه العمليـات
وتموا عبدالله وأم فيصل بــــرى

عبدالله لأم فيصل : اللـــه يسـتــر ..
أم فيصل اللي قلبهـا على بنتهـا : كم ســاعــه العمليـه بتم ؟
عبدالله : مادري ... بس على ماأظــن ساعتيـن
أم فيصل : اللـه يقومهـا بالسلامه أن شاللـه ...
الا جوال عبدالله يرن وكان المتصل فيصل
عبدالله : أألــوو
فيصل بستفسار : هــاا طمنـونــا شصــار على جواهـر ؟؟!!
عبدالله : دخلـوهـا العمليــات من شوي
فيصل اللي خاف على أخته : عمليـات ؟؟ ليش ؟!!
عبداللـه : هد أعصابك ياريال ... طلع فيهـا الزايدهـ .. ولا بعد في اخطر مراحلهـا
فيصل : انــتــوا وينكم فيــه ؟
عبدالله : ويـن يعني مستشفـى خاص ..؟ أأكيـــد حمد ...
فيصل : أأوكي جايكم الحيــن
عبدالله : ومعــاك بلغ اللي مو مهتم باللي يصير بالبيــت ( يقصد أبــوهـ )
فيصل : عبيد مو وقته هالكلام
عبدالله : ولا راح يجي وقته بالنسبه لك ... يلااااهـ .. ماعلينـا تعالوا.. جواهـر لما تقوم تبي تشوف أهلهـا حولهـا ولو أبوك يجي ترى يكون أأحســن بعد
فيصل : أأوكي أأوكي .. يلا سلام
وسكر من عند عبدالله

عيسى ومشاعل اللي كانوا يسمعونــه قال عيسى : شفيهـا جواهـر ؟
فيصل : دخلــوهـا العمليــات
مشاعل وقف قلبهـا : لـيـــــش ؟
فيصل : طلــع فيهــا الزايــدهـ هالهــامه أأخــتـــج ....
عيسى قام وقف وقال : شتنطــرون خلـ نروح لهــا ...
فيصــل : يلا مشينــا
طلعــوا فيصل وعيسى الا مشاعل توقفهـم: لحـــظــه ..!!!؟ شنو أأطلــع جذي لا عبـايـه لا شي
فيصل اللي نسى هالسالفه : آآوووهـ نسيتج ... روحي جيبي عبــاتــج ولحقينــا ع السيـارهـ
مشاعل وهي رايحه تركض صوب الدري : لا تروووحون عنــي
فيصـــل : ليش مدمغيــن ... بس بسرعه واللي يعافيج
مشاعل اللي ركبت الدري وراحت فوق مابيـن الا صوتهـا : زيـــــــــــــــــن

جــابــت عبايتهـا وطلعـت ركبت السيـارهـ ورى ورااحــوا مستشفـى حمد سيــدهـ

بالطريج أتصل فيصل على عبدالله يتطمن على جواهـر : هـاااا طلعـت وله للحيــن؟
عبدالله : لا للحيـــن ...
فيصل : آآوكي أحنــا جااينكم اللحيـــن ...
عبدالله : وأأبـــوك معاك ؟
فيصل : تصدق نسيتــه .... اللحيـن بندق عليــه
عبدالله : أأوكي ..
فيصل : سلام

وسكر من عندهـ

فيصل لعيسى : عويس أتصــل على أأبوي خلـ يجي المستشفـى
عيسى وهو يطلع جوالـه : ماأظـن يجي ....
فيصل : أأنــت أتصـــل .. ع الاقل بيكون عندهـ خبر
عيسى دق رقم أبــوهـ تم شوي الا صوت أبـوهـ : أألــو
عيســى : هــلا يبــه ..؟
بو فيصل : هــلا ...؟ من !!
عيسى ( حتى صوت ولدك ماتعرفـه ؟!! ) : شدعـوهـ يبــه ماعرفتني ... أأنــا عيسى
بو فيصل : هــلا عيسـى شتبي ..!!
عيسى : أنــت ويـنك فيـه يبـه ؟
بو فيصل تجاهل سؤاله : شتـبي ؟!!!!
عيسى : يبــه جواهـر بالمستشفـى بيسون لهـا عمليـه الزايـدهـ
بو فيصل : زيـــن ... الله يقومهـا بالسلامه ..؟!!

".. صـار لـي سـاعه وأنـا............ "( وسكـتت )

عيسى عقد ملامحه لما سمع صــوت حرمه قال : من ذي ؟!!
بو فيصل أرتبك : مـــن ؟!!
عيسى ماعرف شلون يقول لـه أسمع صوت حرمه جنبك فقال : ماراح تجي المستشفـى ؟
بو فيصل : بجي بجي ... بس مو اللحيـن مشغول ..
عيسى بصوت واطي : ومتـى اصلا فضيـت .....
بو فيصل : هـااااا .. شقلــت ؟!!
عيسى : لا لا .. سلامتك يبــه .... ترى جواهـر بالمستشفـى ( يرص ع الكلام ) أذا فضيـت ... تعال .. مع السلامه يبه

سكر من عند أبــوهـ وهو يقول : أأبـــوي تحت راسـه شي بس شنــو اللـه أعلــم
فيصل وهو يوقف سيـارته بوحدهـ من مواقف مستشفـى حمد وقال : يلا نــزلــوا ..
.
.

مــرت ساعتيـن وشوي وطلــع الدكــتـــور وطمنهم انه جواهـر بخير والعمليــه عدت سليمــه
واللحيـن هي نايمـه وهذا من تأثيـر البنــج ... وبتقووم بعد ساعه أن شاللــه

تطمنـت قلوب الكل على جواهر
وبعد مرور أقــل من ساعه قامت جواهـر وكـانوا الكل حولهـا وأنقلــوهــا لغرفه فوق ..
واللي حطم جواهـر أنهم بيخلـونهـا تقعد عندهم أسبــوع
بعد ماتطمن عليهـا الدكتـور وطلع الا جواهـر تلتفت على أمهـا وهي تتكلم بتعب : شفتي يمه .... قلت لج مابيخلونـي أأأطلـــع ماراح احضر عرس فيصل
فيصل : مو شرط تحضرينــه ... أهم شي صحتج
جواهـر تلتفت على فيصل : اايــه تبيهـا من الله ماأحضر عشان ماألعوزك أنت ولولوهـ ..
فيصل بغشمرهـ : تصدقيـن زيـن أنهم قضبووج وماهدووج .. عشان أأتطمن أنج مابتحرجيـنــي باجر
جواهـر أبتسمت بتعب : يالدب ....
عبدالله اللي كان واقف عند راسهـا : يـــلا ماعليــج شر أن شاللــه ... كلهـا أأسبوع وتطلعيـــــن وتجين البيـت تصدعينـا بصوتج اللي يغث

.
.

بالصوب الثاني من المستشفـى وخاصه بالعنايه المركزهـ فتح عينـه طــلال بتـعـــب ونقلهـا بالمكـان اللي هو فيــه عرف أنه بمستشفـى
رجع غمض عينه وهو للحيــن حاس بروحه تعبــان
( أكيـد سلمـان جابنـي هنــي ... )

اليـــوم التــالي
وبعد مادروا الدكـاتره أنه طلال ولله الحمد صحـى وتطمنوا على صحته نقلــوا لغرفــه فوق
والوحيـديـن اللي جولــه هاليــوم هم عبدالعزيز وسلمـان
عبدالعزيز بعتب : لو اللحيــن صار فيك شي ... وسلمـان ماجــا يراضيك .... كان محد درى فيك .. ولا درينـا أنك طااايح ماتدري عن روحك دااخل
طلال أبتسم لأخوهـ .. لانه ماعرف شيقول لــه .. ولف راسه لسلمـان : مــادري شقولك واللـه
سلمـان : لا تقول شي .. أأعتبرهـا رضــوهـ ..... ( يغمز لــه ) كم طلال عندنـا أحنـا
طلال : تسلم واللـه
عبدالعزيز ببتسامه : يلا كلهـا كم يوم وتطلـع أحسن من قبل ... بس هــااا أهتم بروحك عشــان خاطر أمك ...
طلال هز راسه بالايجــاب وقال : حــاضــر


نهــايـه الجزء العاشـر


الجزء الحادي عشر


اليـوم التـالي
الصبح وخصيصـ ( ن ) بيـت بو فيصل كانت شيخه جايتهم من الساعه 7 الصبح بتقعد معاهم وبتروح وياهم الصالون
وبتحضر عرس أختهـا معاهم ( طبعـا هذا كلــه بعد ماخذت شور أبوهـا وأمهـا )
بغرفه مشاعل اللي كانت للحيـن نايمه
دخلـت عليهـا شيخه وهي تقومهـا : شعــوووولـ .. قومي قاعدهـ بروحي انا
مشاعل وهي تسحب اللحاف على ويهـا وبصوت كله نوم : أبي أنــام .. مانمت أمس عدل
شيخه : عمتي قالت لي أأقــومج .. وأنتـي تروحيـن تقوميـن أخوانج الشباب .... وله تبيني أروح أنـا أقومهم ؟؟
مشاعل تتغطى عدل : تســويـن خيــر
شيخه وهي تقعد جنب مشاعل على السرير وتقومهـا : تدريـن محد يعرف لج الا جواهــر .. تشلعج من السرير بالغصب
مشاعل فتحت عين وحدهـ وقالت بتعب وخمول : أنتي بالعه راديـو ع الصبح ؟
شيخه بغنج : شعولي فديتج قومي قعدي معاي .. جايتج اليــوم عشان أقعـد معاج وأنـتي مسويه لي طاف صار لي سنه تحت مع عمتي قاعدهـ وأنتـي ولا مفتكرهـ ...
مشاعل تغمض عينهـا : أأحنــا نقوم 8 وله 9 .. مو 7 .. ديــااااي ..؟
شيخه تاخذ المخدهـ الصغيرهـ وتضرب فيهـا مشاعل : ديااااااي ويهج يالديـايه ....
مشاعل وهي تلف عنهـا وتسندح على ظهـرهـا بعد ماكانت منسدحه على جنبهـا اليمين : آآآآآآآف منج ومن سندارتج ع الصبح .... أأمس مانمت طول الوقت بالمستشفـى عند جواهـــر
شيخه : ماااالــي شغل أأنــا تقوميـن تقعديـن وياااي ... عمتي راحت بيت جيرانكم وقالت لي أروح أقومج وأقعد معاج .... وبعديـن انــا ماتريقت قومي سوي لي ريووق
مشاعل طالعتهـا بنص عين وهي تعدل شعرهـا اللي تنثر على ويهـا بسبب خبطة المخدهـ اللي بيد شيخه : خدااامـتــج انــا جايبتنـي على كفالتج ؟
شيخه وهي تحظنــهــا : ووووي فديت خدامتــي أنـــا ... قوومي قعدي مع معزبتج تمللت بروحهـا
مشاعل ضحكت لما حظنتهـا شيخه بدفاشه : هههههه وااااي يالدبـه خنقتيني ....
شيخه وهي تقوم من على السرير وتعدل شيلتهـا : يلا عاد شعوول قومــي ... أأخاف أطلع الصاله ينزل لي واحد من هالغجر اللي عندكم ويملغ علي ع الصبح
مشاعل قامت قعدت وتمغطت وقالت : محد غجري هني غيرج
شيخه بفرحه : يااااااي .. أأي بجامه لابســه ؟؟!!!!!
مشاعل بستغراب وهي تطالع بجامتهـا : بجامة نوم بعد أأي بجامه ...؟!!
شيخه : قومي وقفي خل أأشوفهـا .. شكلهـا اللي جبتهـا لج من لنــدن ...
مشاعل : لو تموتيـن ماأقوم أأوقف وتشوفيني متبهدلــه ... يلا برى برى ... خليني أأبدل ثيابي وأستر على روحي
شيخه تتخصر : أأوريج يالدبــه .... لا تكلميني ماحبوووج ..
وطلعت من الغرفه على أنهـا زعلانه

مشاعل بعد ماهزت راسهـا على هبال شيخه قامت من مكانهـا ودخلت غسلت ويهـا وغيرت ثيابهـا وماسبحت بما أنهـا سابحه أمس قبل لا تنــام
وطلعت من غرفتهـا ونزلت تحت لقـت شيخه قاعدهـ بالصاله تتصفح جريدهـ
مشاعل : صبــاح الخيــــر
شيخه وهي تتصفح الجريدهـ : تو النــــاس
مشاعل بضحكه حلوهـ :يبلفيــت مادري أنج هنــي
شيخه وهي تشوف الجريدهـ بترجي: شوشو سويلي شاااااي ...بليــــز
مشاعل وهي تقعد جنب شيخه : أأشوفج وايد خذتـي علي يلا مناك .. مافي لا شاي و لا شي .... آآصلا ماعرف أأسوي شي
شيخه : أأيــه أدري بج خااافــجه مامنج فايدهـ الله يعين الريل اللي بياخذج
مشاعل بغنج ودلع ودلال : ألا ياحظه فيني ويــن يلقــى أأحلى مني ... جمال وذوق ودلع وأخلاق ......
وشيخه بعبط : ورجولــه
مشاعل تدزهـا بالخفيف : مالت عليـــج ..
شيخه قاطعتهـا بشهقه قوييييـــه وقالت : وااااي قلبي ... شوفي شوفي .. هالمزيــون ( ترويهـا اللي بالجريدهـ )
مشاعل بقرف: أأأخيــه .. يلوع الجبد !!!!
شيخه : ماعندج ذووق ... حدج ماجد المهندس حبيب قلبج
مشاعل : ومنو ذي بعد ....
شيخه : أأخوي بالرضاعه ...!! يعني من ؟؟ مطرب
مشاعل : ماعرفـــه ...
شيخه : معذورهـ ..
مشاعل حزت بخاطرهـا كلمتهـا رغم انها تدري أنه شيخه ماتقصد شي قامت وقالت : أأأكيــد أأمي مسويـه لنــا ريوق .. بروح أأشوف
شيخه حست فيهـا قالت ( أأنــا ويا ويهي ماعرف أمسك لساني ) لحقتهـا وقالت : زعلتـي شعووول ..؟ أأسفه والله ماكان قصدي شي
مشاعل تتصنع اللامبالاهـ : وووي شدخل ماأفتــكرت أصـــلا .. وبعديـن ماقلتي شي غلط أنتـي .. أأنــا فاقدهـ الذاكرهـ وماأذكر شي ....
طبيعي ماأعرف منو ماجد الـ ... مادري شنو
شيخه ببتسامه عريضه : المهنــدس
مشاعل تبتسم : أأيــوهـ هذا
شيخه : فديتـــج واللـه أأنــاا قلت مستحيـل تزعل على ميشووو
مشاعل ضحكت ودخلــوا المطبخ الثنتيــن مالقوا شي ينأكل ...
مشاعل تحطمت : آآآف مافي أأكــــل ..!؟ يوعـانــه
شيخه : آآنــا أأكثــر منج ... يبلفيت امس مسويه ريجيم ماكليت كلش
مشاعل ضحكت بالخفيف وقالت : تعذييييييب ؟؟؟؟ ( جاتهـا فكرهـ ) ألا تعــالي شتعرفيـن تسويـن ؟!!!
شيخه : أأممممم .. البيض بمختلف أنواعــه
مشاعل : خلاص عيل سوي بيض وأأنــا بحط الجبن والزيتــون والعسل وهالاشيـاء اللي أمي كانت تحطهم
شيخه ماعجبهـا الكلام : لا واللـه .. سوي معاي البيض .... شنو أنا أطبخ بس
مشاعل : بســاعدج أأنـــا ... لآنـي ماعرف ...بتعلم منج هههههههه ..
شيخه : آآوكي جذي زيــــن .... يلا خلـ نبــدأ بموت من اليوع لو نطرت ساعه بعد

وأبـتــدوا يسون شي ياكلـونــه
وكل شوي محترق البيض اللي سووهـ لآنـه مشاعل ماتنتبهـ عليـــه
ويرجعون يسون مرهـ ثانيـه لحد ماصارت الساعه 8

فوق بغرفة عيسى اللي كان توهـ قايم نزل تحت الصاله بعد ماغسل ويهـا وأسـنـانـه
وهو يشم ريحة البيـت بيض × بيض....
دخل عيسى المطبخ لقـى شيخه ومشاعل يطبخون
و شيخه مخليـه الشيله على كتفهـا وشعرهـا كلـه بايـــن
عيسى نزل عينه لتحت وقال بصوت عالي : أأأأأأأحم أأحمممم ....
شيخه تصرقعت ولفت الشيله على رااسهـا وألتفتت على عيسى : أأنــت من متــى هنــي ؟
عيسى وهو يدخل ويقعد على الكرسي وجدامه طاولت الطعام الصغيرهـ : توني ...
شيخه : وشحقه ماتتنحنح ...؟ واقف لي عند البـاب تقز ....
عيسى طالعهـا ببرود وقال : من زووود حلاتج أقعد أقزج أنت وويهــج .... شسوي لج أأذا أنتي ماخذهـ راحتج بزيـادهـ
شيخه تفشلت وصدت عنه : مالي خلقك ع الصبح
عيسى : ألا تعــالي قولي لي ... من متى حضرتج هنــي ؟؟!!
شيخه : مو شغلك هذا ... وعن اللقافه أنــا جايـه بيت عمي مو بيتك ... لا جيت بيتك ساعتهـا أسألنــي من متـى أنــا هني
عيسى : أأعــوذ بالله منج ...!! متسببه من صباح الله خير... جاايـه من بيتكم تتهاوشيـــن ؟
شيخه تلتفت عليـه : آآيــه تصدق مشتهيـه أاتهــاوش معااك !!( قالتهـا بستهزاء )
عيسى : ياشيـن الواحد لا صار حلــو .. يحاولون البنات بأي طريقه يتلزقوون فيــه
شيخه طالعته بنظرات قريبه الى القرف : من الحلــو ؟؟؟ أأنــت .... ووووووع .. طاااح حظهـا اللي تقول عنك حلــو وله تفكر فيك حتى
عيسى: نص بنــات الدوحه ميتيــن فينــي ...
شيخه : ماعندهم ذوق ... مخلين هالحلـويـن ويشوفونك
عيسى : بس بس ... سكتي ... توني فاتح عيني مالي خلق أتهاوش
قطع هواشهم صوت مشاعل اللي قالت بسرعه وبتوتر حق شيخه : شيخوووهـ ... شوفي البيــض لا يحترق ...
ألتفتت على البيض شيخه وقالت : خلااااص...!!!؟ بندي عنــه بيولــــع
عيسى بصوت وااطي : بشعرج أن شاللـه
مشاعل اللي سمعته ضحكت بالخفيف
شيخه ماأنتبهت عليه وقالت وهي تحط البيض بصحن : شفيـــج تضحكيــــن ؟
عيسى بصوت شبه عالي : تضحك مع أخوهــا عن رزة الفيس ....
مشاعل : واللـه أنتــوا نكته ... هههههههه
شيخه وهي تشيـل الصحن وتحطه على طاولة الطعام : أأخوج النكته مو أأنـــااا .... مع هالجلابيـه اللي لابسهـا بالمقلووب
عيسى اللي تووهـ منتبـه على جلابيتــه قال وهو مفتشل: بعد كم يوم بتلاقيـن الكل يلبسهـا جذي .. يسمونهـا موضـى الله يسلمج
شيخه وهي تطلع خبز وتحطـه ع الطاولـه : ذولا المخبل مثلك
شوي الا عبدالله ( ماخذ أجازهـ ) دااش وشاف شيخه تحط الاكل وعيسى قاعد وأغلب الاكلات جداامه : أأوووووووهـ ... من متــى هالدلال ؟؟!!
عيسى بستهبال قال : خبرك الحب مصيبــه وأخوك لا انحب تصير كوارث
شيخه لعيسى : مالت على حبك ... وعليك وعلى اللي يحبك بعد
عبدالله وهو يقعد ويبلش أأكل قال : يـــلا بسم اللـه ....
أبـتـدى ياكل عبدالله... وعيسى يشاركــه
شيخه وهي تتخصر : لا واللـه ..؟ أأحنــا نتعــب ونطبخ وأنتـوا تاكلــون باردهـ مبردهـ؟
عبدالله بطريقه بطت جبد شيخه: هذي سنة الحيــاهـ .... مع الاسف
مشاعل تخصرت : أحنــا مسويــن ذيه حق شخصيــن مو أأربــــع
عيسى بعبط : وأحنــا شخصيــن .. أأنــا وعبيــد
شيخه : صج هالعيـلـه كل أبوهـا .....
قاطعهـا عبدالله : يونســــون ...

شوي الا صوت باب الصاله ينفتح وتدخل أم فيصل وهي تنادي ع البنــات
شيخه لما سمعت صوت مرت عمها قالت : أوووريكم يالمفاجيييــع ...
طلعت من المطبـــخ
ومشاااعل طالعتهم بحدهـ وطلعت
عيسى لعبدالله : شفيهم ذولا ؟؟!!!!!!
عبدالله وهو ياكل: ماعليك منهم ... ذولا البنـات لو خذيت على عقولهم بتتعـــب .... أأكل أأكل وأنــا اخوك
عيسى وهو ياكل : بالعافيــه على قلوبنـــا
عبدالله وهو يضحك : وبطــونــا ههههههههههه

برى بالصاله
شيخه لأم فيصل : عمتي شوفي عيالج ... كلــوا فطوورنــا
أم فيصل وهــي تفصخ عبايتهـا : يايمه .. اللحيـن كل هالنجرهـ عشان فطور .... بسوي لكم اللحيـــن
مشاعل : سوي لنــا بروحنـــا ... لا تسويــن حق عبووود وعيسووهـ
أم فيصل : أن شاللـه يمه ... ( قامت وراحت المطبخ وقالت ) .. مشاعل يمه ودي عباتي فوق
مشاعل لأمهـا : أن شاللـه يمه
شيخه لمشاعل بقهـر : يحرررون أخوانج هالغجـــر .. الحمدالله اأخواني مو مثلهم
مشاعل وهي تشيل عباية أمهـا: آآيــه على طاري أأخوانج ... أأخوج رجع من السفر ولــه للحين ..؟
شيخه بستغراب : آآي أخو ؟؟؟
مشاعل وهي ترجع خصله من شعرهـا ورى أذنهـا بخجل خفيف : طـــلال ...
شيخه توتــرت بس مابيـــنت لمشاعل : لا مــارجع للحيــن مســافـــر .....
مشاعل بستغراب : مو جنــه طـــولـ ؟؟ يتصل عليكم هو صح
شيخه ردت بسرعه : أأيــه أأيــه ... أكيـــد يتصل .. ههههه شدعوهـ أصلا مايتصل علينا ..... تبين أمي يصير فيهـا شي ....
مشاعل براحه نفسيه : آآهــااا .... زيــن متــى بيــرجع ؟؟!!!!!
شيخه : مــادري يمكن يطــــوول ... تدريـن رايح شغل ..
مشاعل هزت راسهـا بتفهم
شيخه : وبعديــن تعـالي أنتي شعندج تسأليــن عنــه ...
مشاعل بتوتر خفيف: بعـــد ولد عمي وأسأل عن أأخبــارهـ ... ممنــوع ..؟
شيـخه : ياخووووفــي بس
مشاعل تدزهـا : لا يروح فكرج بعيد ... طلال مثل فيصل وعبداللـه وعيسى
شيخه بقلبهـا ( يـاخوفي تحبينــه من يديد .... ): المهم المهم .. ودي عباية عمتي ونزلي خلـ نتريق
.
.

بالمستشفـى عند طلال


اللي كان قاعد مامعــاهـ حد ... وصحته أبـتــدت تتحســن شوي شوي
كـان متضايق حيـــل أنه اليـوم عرس أختــه وهو مابيحضـرهـ .. وأحتــمــال تكــون لولوهـ متضايقهـ هي بعد
رغم أنهــا ماتبيـن لحد مشـاعرهـا ودوم تـروي النــاس أنهــا قاسيـه وشريــرهـ .. ألا أنهـا طيبـــه لكــن تحاول تخلي شخصيتهـا قويــه بالطريقه الغلط
طـلال غمض عيونه يحاول يتوقف عن التفكيــر لأنـه التفكيــر هو سبب اللي هو فيـه حاليـا
فتح عينه بعد مالف ويهـا ع التلفون ... وماحس بروحه الا وهو يمد يدهـ وياخذ التلفون ويتصل على تلفون البيــت
البيــت اللي تــربــى فيـــه .. وشاف النور فيــه ...
وبمـا أنــه الحيــن الصبح أأكيــد أأبــوهـ بالشركه
رن شوي وهو ينتــظـــر صوت حد يتسلل من الاسلاك يـريحه ويرسم البسمه اللي أشتاق لهـا على شفاته
شوي الا صــوت مرهـ كبيــرهـ تــرد : ألــــو
طــلال أبـتــسم .. هذا صوت أمــه .. ياااااااااااهـ شكثــر أشتــاق لهـلـ صوت .... شكثر أشتاق لهواشهـا وعتبهـا الدايم لــه .. ورغم هذا أشتاق للحنان اللي ماكانت تقدر تخفيـه أأبــد
أم عبدالعزيز عقـدت ملامحها بالخفيف : أألـــووو ..!! مـــن معاي ؟؟
طـلال : ............
كـان وكأنـه يستمــد قوتــه من صوت أأمــه .. والابتسامه مازالت مرتسمه على شفــاتــه مايبي يتكلم .. لأنــه عارف أنهـا لو درت أنه طلال اللي
ع الخط رااح تصيــح وهو ماراح يستحمل يسمع صوت صيـاحهـا

أم عبدالعزيز بغضب : بتــرد ولــه شلــون ؟!!
طــلال سكــر التلفــون ورد سند راســه لورى وغمض عيونــه .. ورجع التلفون لمكــانه
دخل عليـه سلمـان وبيدهـ كيس بايـن أنه اللي فيهـا سندويــجــات قال : ســـلااااااام ....
طلال رفع راسـه شوي وقال : وعليكم السلام والرحمه .. هــلا سلمان
سلمــان وهو يسحب كرسي ويقربه من السرير وقعد : سنــدرونــي ليــن سمحــوا لي أأأدخل الاكل معاااي .... مادري شمدخل أنــــا مخدرات ؟
طلال ضحك بالخفيف وقال : شجــايــب ؟
سلمــان : جااااايب لك أأحلــى شورمــا بالدوحـــه
طــلال رفع واحد من حواجبه بتعب : لحــم ؟؟
سلمـان : لا لا .. أأدري بك ماتحب اللحم .. جايب لكم ديــاي تاكل السيلان وراااهـ
طلال ضحك لا أراديـن من تعلييق سلمــان بعدهـا قال : والله مو عــارف شلــون أشــ ....
سلمــان قاطعه وقال : تنجب وتاكل تبـن .... ماني غريب .. مابيـن الاخوان شكر
طلال : مو جنك هاليوميـن واايد تســـب
سلمـان : والله أنت تخلي الواحد يسبك مجبوور .. ههههههههه
طـــلال أبتسم وقال : زيـــن ... عزوز ماأتصل لك ؟!!
سلمـان وكأنه تذكر شي : أأيــه ذكرتنـي الله يذكرك بالشهـادهـ .... عزوز يقولك راح يمر عليك أول مايطلع من الدوااام لآنــه تدري أأبوك طالع اليـوم الصبح وأخوك عزوز تحت أأبــاطــه عشاان لا ينحاااش
طلال ضحك وقال : ههههههه شهلـ خفت الدم اللي طاريـه عليك اليــوم
سلمـان : شسوي من زمــان مانكت ههههه ( يحط كيس الشورمــا ويقوم ) مو تمد يدك عليــه .. بروح أأجيب لك عصير من الكافتيريـا اللي تحت ورااجع
طـلال : جان جبــت معااك بيبسي من بـــرى ...
سلمـان : لا مــو زيــن لصحتك ... صرت شيبـــه أنت وويهـــك .. حدك عصير بو نص وااايد عليك بعد
طـلال : هههههههههه
سلمـان وهو طالع : دووم هالضحكه ... ( وطلع من الغرفـه )

نزل تحت وراح الكافتيريا وأشتـرى عصيريـن ورجع فوق قعد
وطلال أستعدل بقعدتــه ...
وأبـتــدوا ياكلــون وسلمـان ماعندهـ غير يعلق ويتغشمرهـ عشان يطلع طلال من الحالـه اللي كان فيهـا

.
.

في مكـان ثاني من مستشفـى حمد


وبالاخص بغرفه جواهـر اللي كانت توهـا فاتحه عينهـا ألتفتت حولهـا مالقت حد ..
جواهـر بقلبهـا ( للحيــن ماجــوا ؟!! .. )
تنهدت بضيق .. ( آآف .. اليـــوم عرس فيصــل وماراح يخلونـي أحضــرهـ مايصيـــر .... عيل ليش مسويه لي فستان أنـا ؟؟!!!! مالي شغل خل تجي أمي وبقول لهـا تخليهم يطلعونـي ... )
خذت التلفون وأتصلت على تلفون البيــت بعد دقايق ردت عليهـا شيخه
جواهـر بصوت تعبان : أألــووو .. يمه ؟؟
شيخه : وووي فال الله ولا فالج .....
جواهـر عرفت من صوتها أنهـا شيخه : بسم الله .. من ويـن طلعتـي أنتـي
شيخه : مـن المصباح السحري ههههههه
جواهـر : لا والله من صجي أتكلم .. من متى أنتـي عندنــا بالبيــت
شيخه : من الساعه 7 الصبـــح ... بروح معاهم الصالون وبكشـــخ وبتعدل و....
سكتتهـا وجواهـر وقالت بنبرهـ تحسف : لااااا تحريــنــــي ... بنفسي مقهــوورهـ ومنبطه جبدي .. أأبي أحضر العـرس يانـاس
شيخه : توج أمس مسويه عمليـه واليـوم تبين تروحيـن عرس ... شنو ماتحسيــن أنـتــي
جواهـر : علشان فصولي كل شي يهون .. باجر يقول أختي ماحضرت عرسي
شيخه : أنــتــي معذورهـ ...
جواهـر بقهـر أكبر : لا تقعديــن تتكلميـن لي مثـــــل أأمـــي .. ترى بذبحج
شيخه ضحكت : ههههههههههههههههه زيــن زيــن ( شوي ألا صوت مشاعل جنبهـا تنـاديهـا علشان يفطرون ) .. يلا أأشوف سكري بنروح نفطر ....
جواهـر : لااا والللـــه ... عطيني أأمي .. على بالج متصلـه حق سوااد عيونج يالدبـه
شيخه أبتسمت وقالت : أأنـــتتــي أذا مرضتي ماتعرفيــن تضحكيـــن ؟؟! ولا تجامليــن
جواهـر : شيخووهـ والله مزااجــي كلش رايح فيهـا مالي خلق أضحك عطيني أأمي خلـ أفضفض لهـا وروحي زحـــري ( يعني اكلي )
شيخه : أنزيــن لحظه ...... ( حطت التلفون ورااحت المطبخ تنــادي مرت عمهـا )
شيخه دخلت المطبخ لقت عيسى وعبدالله مصفيــن على البيض اللي كانوا مسوينـه طالعتهم بنظرات وقالت لمرت عمهـا : عمتي .... جواهـر تبيج ع التلفون
أم فيصل وهي تهد اللي بيدهـا : زيــن يمه .. قعدوا أأنتـوا أكلووا ( تكلم عيسى وعبدالله ) ... وأنتوا خلكم بعيــد
عيسى أبتسم أبتسامه عريضه : يعني مالنا نصيب باللي بياكلونــه
أم فيصل بجديـه : يلا عاد عيسى .. خلهم ياكلوووون .... ( وطلعت من المطبخ )
عبدالله لعيسى : خلـ نتفــرج أأحنــا بس
مشاعل : لا عاد ... ماعرف أأكل وحد يطالعنــي ..
شيخه : ولا أنــا ...
عيسى وهو يحط كوعه على الطاوله ويسند راسه براحة يدهـ : يلا قــولوا بسم اللـه

.
.

عـدى نص النهار وجـات الساعه 10 ونص
شالت روحهـا أم فيصل وراحت المستشفـى حق جواهـر اللي قاعدهـ تحن الا تـحضــر العــرس
وخذت معاهـا البنــات .. بينمـا الشباب تموا بالبيـت

.
.
بغرفه جواهـر اللي شوي وتصيح : يمــه تكفيــن .... ماأبي أقعد هني وماأكون جنب فيصل بهلـ يوم
أم فيصل بقلـة حيلـه : بس يمه حتى لو قلنـا لهـم مابيطلعــونج .... توج مسويـه عمليــــه ويـــن يخلــونج تطلعيــن ؟؟
جواهـر بترجي : بليز يمه ... قولي لهم .... بعد العرس بترجعيني بس خلوني أحضر
أم فيصل بعد تفكير : مادري يمه ... هم خايفيـن على صحتج
جواهـر : انـا أدرى بصحتي أكثر منهم ... وأأوعدج يمه أأول مانطلع من العرس أرجع هني المستشفـى
أم فيصل : زيــن .. خلي الدكــتـــور يجي .... ونشوف شبيقول
جواهـر بفرحه بعد ماأنعدم الامل عندهـا : يعني بحضر العـــرس ؟؟؟؟
أم فيصل قالت علشان لا تعلقهـا بطرف أمل يمكن مايتحقق : ماادري .. على حسب كلام الدكتور أذا قال مافيـه خلاص مافيـه رووحــه
جواهـر وهي ترفع يدها لسما وتدعي : يااااااااللـه يــطلقــون سراااحـــي ...
شيخه : هههههههه ياحبج حق العروس ... من تسمعيـن طاري عرس أول وحدهـ حاطهـ عبايتج على راسج وطيران
جواهـر بعد ماضحكت بالخفيف : أنتي مالج خص ... اللحيـن لا جااا عرس عزوز وكنتي بالمستشفــى أأأكــيـــد بتسويـن العن مني عشان تحضريــن
شيخه : لا وي ... أصلا مابفتكر بقعد بالمستشفـى وبريح روحي من سنداارة العرس
( طبعا مو من قلبهـا هالكلام وكان بايـن هالشي من أبتسامتهـا العريضه )
جواهـر : آآآآآيـــه واااضـــح .... مــادري من اللي كانت أول النــاس في خطوبـــه مـ ........ ( وسكتت لما أنتبهت على روحهـا )
وأم فيصل طالعتهـا بنظرات وكأنهـا تقول ( ماتعرفيـن تمسكيـن لسانج ؟؟؟)
مشاعل اللي كانت متابعه سوالفهم : خطووبــة من ؟؟!!!!
أم فيصل ترقع السالفه : وااحد يصير لنا من بعيد أأسمــه محمد .... في خطوبـتــه شيخه كانت وايد متحمســه
شيخه وهي تكمل عن أم فيصل : كنت متخرعه أول مرهـ أروح خطوبـه ههههههههههه
مشاعل ضحكت : هههههههههههه عاد أنــا شقول ... عرس فيصل راح يكون أول عرس أحضـــر .... من بعد الحادث .. طبعا لأنـي ماأذكر العروس اللي قبل .....
أم فيصل تنهدت والابتسامه على ويها : والله وكبر فيــصـــل ... صار معرس ..... عقبال ماأشوف عيالـه وعيالكم
مشاعل : آآميــن .. بس تزوجيـــن الشباب أول .....
شيخه : الناس تزوج بناتهـا أول بعديـن الشباب
جواهـر : شدخــل مو شرط .. اللي يجيـه نصيبه يروح بحال سبيــلـــه
شيخه : بل تبي الفكه
جواهـر ببتسامه حلـوهـ : هذا الصج .. لو أنــخطــب على طوول بوافق بوي أأم ريلي بقول لــهـــا أأبيــه أأبيـــه ..... بس علشان أتزوج وأقول لرفيجاتي ترى تزوجت
مشاعل ضحكت وقالت : بــلــ ... فشلــه .... ماأصدقج ههههههههههه
أم فيصل وهي تضحك على تعليق بنتهـا : صج أنكم يابنات هالوقت مافيكم حيـا .. أأحنــا قبل لا جابوا طااري الريل جداامنـا أستحينــا .. وأنــتــوا تخلون الريل يستحي ولا تستحوون
جواهـر ضحكت وقالت : بعد هذا الصج .. أأذا أأبيــه بقول أأبيـــه أقعد أتدلع وأتمييـــع ليش ..... بعطف عليـه وبخلي أمه تبشرهـ
أنه جواهـر بنت بدر الـ .... تبيــــه ...ههههههه
مشاعل : وي عــاد أنــا غير عنج ماأظــن أأسويهـا بل أحراج من قلب ..... بنطرهم أسبوع بعدهـا برد
شيخه : نطرتينــا شهــر أنــتــي مو أأسبوع ( أنتبهـت على كلامهـا وقالت ) أأأقصد بتنطرينــه شهر ههههههههههههههه
أم فيصل حست أنه هالموضوع راح يثيــر شكوك مشاعل فقالت مغيرهـ للموضوع : ع الســاعــه 11 جذي ... بنقوم نروح الصالــون ..علشان نلحق نوصل القاعه .. لا نتأخر ...
مشاعل تطالع ساعتهـا : اللحين 10ونص ... باقي وايد ع الـ 11 ( سكتت شوي وبعدها قالت ) عطــشــانــه ..!!؟.. ريجي نشف من كثر السوالف
أم فيصل تكلم جواهر: مافي ماي هني عندج ؟؟!!
جواهـر : لا مافيــه .. توهـ مخلص الماي قبل لا تجون بشوي
أم فيصل لمشاعل : قومـي أخذي مطارة الماي .. وشوفي اقرب ستتر خل توديج مطبخهم تترسيـنهـا وشربي
مشاعل قامت وخذتهـا المطارهـ : زيـــن ...

عدلت شيلتهـا بحيث يكون شعرهـا كله تحت الشيلــه
لأنــهـا لما دخلت غرفه جواهـر خلـت شيلتهـا راخيــه على راسهـا بحييث قذلتهـا طالعه وخصلات من شعرهـا بعد
طلعـت وأول ستتر شافتهـا راحت لهـا وقالت لهـا أنهـا تبي تترس مطـارهـ المااي ... والستتر ماقصرت ( ومن حسن حظ مشاعل طلعت تعرف عربي )
وودتها مطبخهم الصغيــر وترست المطـارهـ لمشـاعــل اللي شكرتهـا وطلعـت
مشـت ألى مكــان غرفه جواهر لكن خطواتهـا وقفـت ( لـحـظــه ...! .. كم رقم غرفة جواهـر ..؟؟ أأأمبيه لا يكــون ضيعــت ؟ .... هي في هالسيــد بس أأي وحدهـ ؟؟....تمت تطالع أرقام الغرفـه .. (( أأبتــسمــت لما تذكرت )) أأأيـــه 552 أووووفـ ..زيــن مانسيـت )
أتجهت للغرفه اللي تحمل هالرقم
ودخلــت وسكرت البـاب وهي تقول : تــــرســـت المــطـــارهـ ... آآآف ميتــه عطش
وألتفـتت لتنصــعـــق أنهـا مو غرفـة جواهـر ....
وتصنمـت مكـانهـا وكأنـه عـضـلات جسمهـا ولا وحدهـ منهـم قادرهـ تتحرك
وخاصه لما تعـانقـت نظراتهـا مع نظــرات الشــاب اللي كان قاعد على السرير ويطالع التلفزيـون بملل
ولما دخلت بهلـ طريقه المفاجأهـ طالعهـا ( !!!!!؟؟؟؟؟ )
مشاعل اللي أبتـدت ترجف من الخوف والاحراج ( لا ...لا.... مو معقـــولــ ـ ـ ـ ـه .. مو معـ ـ ـ ـقـولـه يكـــون هــ ـ ـ ـو ..مستــ ـ ـ ـحيـــ ـ ـ ـل... )
كـانت تبي تفتر وتطلع تركض من غرفتــه وترتمي بحظن أمهـا تحتمي بهـا من نظراته بس ريلهـا كانت ضدهـا هالمرهـ
ودقات قلبهـا كانت سريعه بطريقه فضيعه ممكن أنك تسمع صوتهـا من قوتهـا ...!!!!!!!!!
بعد ثوانـي حست بهم قرون.. أسـتــدارت تبي تطلـــع لكــن صوت الشاب وقفهـا : مــشـــاعــل ...
مشاعل اللي كانت ماسكه مطـارة الماي وحاظنتها لصدرهـا حظنتهـا بطريقه أأقوهـ لما سمعت أأسمهـا ألتفتت بتوتر كان باين و واضح وضوح الشمس وقالت بعد تردد بصوت أنوثي يرجف : طــ ـ ـ ــــلالـ ـ ـ ـ ؟!!
طلال أأبتـسم وقال : شتـسـويـن هنـي ؟؟!!
مشاعل بعد ماخذت نفس عميق وسريع قالت بكلمـات تشبه كثير ( الكلمات المتقاطعه ) : أنــااا ..... أأنـــااااا ..جيــت مع ........ ( سكتت شوي تدور الكلام اللي طار من شافت طلال ) أأأنــــااا..... جواهــر .... آآمـــــي ........ ( سكتت )
طلال زادت أبتسامته وقال : ترانـي مو فاهم شـــي ....!!
مشاعل فتحـت حلجهـا تبي تتكلم ... لكن الكلمــات ماطلعـت أو نقدر نقول أنه مشاعل طلعت من الغرفه قبل حتى لا ترد عليـــه ....
وتمت تمشي بسرعه تشبه الركض لحد ماوصلـت لأخر الممر ووقفت جدام البـاب حسـت بروحهـا أنهـا أبـتـعــدت واايـــد عن غرفه جواهـر اللي صج صج ضيعتهــا ....
مشاعل بخوف كبيــر وهي حاطه يدها على صدرهـا وكأنهـا تحاول تخفف نبض قلبهـا اللي صار وكأنه قرع طبول( ياااللـــه ... هذا طلال ..... أأأكيـــد طلال .. بس هو مســافـــر ؟؟ شللي جابــه هنــي وليش هو بالمستشفـى ؟؟؟؟ قالولي مسافـــر؟؟
يمكن مايدرون أأنـــه بالمستشفــى ؟!!!! .. يمكن يدرون بس مايبون يقولون لي !! ...... (( أأبــتــدت ترجف بطريقه ملحووظــه )) .. يالللللـــــه مو معقوله يكون طـــلال ..... بس هو عرف أسمـــي .. نادانـي باسمي معنــاتـه أنه طلال ... )
مشاعل خذت نفس عميق تحاول تسترخي وتهدي أعصابهـا .. ورجعت خذت نفس عميق للمرهـ الثانيـه .. والثالثـه .. والرابـعه
ليــن ماحسـت روحها هدت شوي ....
أستـدارت وشافت الممر اللي كان طويـل ورجعت تمشي وتشوف أرقام الغرف وهي تتمنــى.. تتمنـى .. وتتمنــى أنهـا تذكر رقم غرفه جواهـر
ومرت من الغرفه رقم (552 ) وأرتبكت وزااادت خطواتهـا وأتسعت .. وأبـتــدت تسرع بمشيهـا وهي تحاول تبتعد قدر الامكان عن هالغرفــه
ألا بيــد على كتفهـا
: مشـــاعـــل !!!؟
مشاعل ألتفتت وهي حاطه يدها على حلجهـا تحاول تكتم صرخه أوشكت على الخروج لكن لما شافت شيخه أرتاحت نفسيـن
شيخه بستغراب : شفيــج تأخرتـي ...؟!!
مشاعل وهي تحاول تاخذ نفسهـا لأنـهـا صج زااغـت : هــااا ... مادري ... ضيعت الغرفــه .. ماعرفت رقمهـا
شيخه بتفهم كبير : أأهـااا من جذي عيل قاعدهـ تمريــن جدام الغرفــه من مساعه ولا تدخليــن
مشاعل أبتسمت برتباك وتوتر كبير ...وهي من داخلهـا بصراع تقول لهـا عن طلال ولـه تسكت ..تــقـــول ولـه تلتزم الصمت ..!!!
..وأأأخر شي قررت أنهـا تسكت
شيخه مسكت مشاعل من يدهـا ومشت فيهـا ومشاعل تراقب الغرفه رقم ( 552 ) .. وكل ماقربت صوبهـا قلبهـا ينبض بطريقه أأســــرع
لحد ماوقفت شيخه وقالت : هذي غرفه جواهــر
مشاعل بصدمه وهي تأشر على الغرفه رقم ( 552 ) : هـــــذي !!!!!!!؟


شيخه : لااااا هـــذي .... ( وأشرت لهـا على الغرفه رقم (( 551 )) )
مشاعل بقلبهـا ( يعنـي جنب غرفة طلال ؟؟ جنبه بالضبط )
دخلوا هي وشيخه ونست العطش وسنيـن العطـش ماكانت تفكر ألا بطــلال والغموض اللي يلف حول هالانســان
هدوئـه الغــريـــب
وأنعــزالـه عن العائلــه كلهـا
والاسلوب المستخدم بالكلام مع طلال واللي يختلف تمام عن الباقي
أسلوب جاااف جدا .. ويحمل نبرة العصبيه ساعات
ونظرت أخوانهـا لـــه ..
وتحذير جواهـر لهـا من الاقتراب من طلال رغم انهـا لما كلمته أخر مرهـ كان متحرم لأبعد حد
وغضب جواهـر لما شافتهـا تكلمه
وفوق كل هذا وجودهـ بالمستشفـى رغم انه الكل قال لـه ( طلال مسافر )
مشاعل بقلبهـا بعد ماسرحت لبعيد ( طــــلال وراهـ ســـر .. وراهـ سالفه ..... بـــس شنهـو هالســر ؟ مادري )
أم فيصل اللي كانت تكلم مشاعل ومشاعل مو معاهـا ضربتهـا شيخه بطريقه ماتعور على ريلهـا : شعـــووول ..!!
مشاعل صحت من سرحانهـا وألتفتت على شيخه وقالت : هممم ..؟
أم فيصل : ويــن رحتــي !!؟ صار لي ساعه أكلمج وأنتي سافهتنـي ؟؟
مشاعل ببتسامة توتر : هـااا ... معاج معــاج يمـــه ......
أم فيصل : هـااا شربتــي مـــاي ..
مشاعل : أأأيــه يمه .. الحمدالله شربت ( وبالحقيقه مازارت حلجهـا قطرة ماي حتى )
جواهـر : زيــن شفيج حاظنـــه المطــارهـ .. حطيهـا هني فوق الطاولــه
مشاعل طالعت المطارهـ اللي كانت حاظنتهـا لصدرهـا وكأنهـا حاظنه طفلهـا قامت وهي منحرجه وحطتهـا على الطاوله ورجعت قعدت
جواهر بفرحه : شعـــول توهـ الدكتــور جااا .. وحنينــا عليــه ليــن رضـى أنــي أأأروح العرس بس أرجع مبجـــر .......
مشاعل اللي كانت مو معطيـه لجواهـر كل تركيزهـا : آآيــه .. مبــــروك هههه
جواهـر وهي تضحك : ههههههههههههه الله يبارك فيج
شيخه بطنازهـ : منه المال ومنكم العيال
جواهـر : تنكتيــن أنـتــي وويهج ههههههههه
شيخه : شدراني عنكم تباركون لبعض ... أحتفظوا بهلـ كلام حق فيصل ولولو ...
جواهـر بفرحه لا توصف : اللللللــه بروح العرس اأأأأخيـــر مابغيــــت ...
شيخه : حشى لو أنج طقاقه ماأستانستي جذي .. متخرعه جنج مارحتي عرس من قبل
جواهـر : فرق لما أروح عرس حد يصير لنا وله نعرفه ... ولما أأروح عرس أأخوي الكبيــــر ....
شيخه : عقبال مايتزوج عبدالعزيز .... وأأقول لكل رفيجاتي ياهوو ترى أأخوي الكبير متزوج
جواهـر : ههههههههه ألا هو متـى عرســه ؟؟
شيخه : ليـن الانسه سارهـ تخلص دراستهــا
جواهـر : ليش هي كم عمرهـا
شيخه : 17 سنه
جواهـر : ووووووي .. ياهـــل
شيخه : شفتي شلون أأنـــا يدهـ عندهــا
جواهـر : هههههه اللي يسمعج يقول 70 ... مو جنج 19 ... على حدود الـ 20
شيخه وهي تطالع مشاعل : ناااس سبقوونــي ... بس أنــا وراهـا وراهــا ... كلهـا كم شهــر وأأدخل العشريــن ههههه
وتمــوا سوالف وضحك ومشاعل مو معهم بالهـا عند الغرفه اللي جنبهم .. واللي ماتفصل بينهم غير طوفــه
( يـاتـرى شقصتك ياطلال .....!!؟ )

الساعه 11 الظهــر

شالــوا روحهم ( أم فيصل وبناتهـا بالاضافه لشيخه اللي تعتبرهـا بنتهـا الثالثـه ) وطلعـوا من المستشفـى
طبعـا اللي جاهم كان عيسى بما أنه جواهـر حالفه ماتركب مع عبدالله مرهـ ثانيــه
عيسى كان يسوق وأمـه جنبهـ والبنـات ورى
عيسى لأمـه : ويـــن أأوديكم ؟؟!
أم فيصل : ودنـا البيـت علشان يسبحون البنــات وكل وحدهـ تجيب فستانهــا وبعدهـا نروح الصالون ...
عيسى : يجيبون فساتيـنهم ليش ؟؟!!!! يضيقوون السيـارهـ بس
أم فيصل : علشـان تمكيجهم المرهـ مكيــاج يناسب الفستــان
عيسى متعمد يقول : والله وبيطلعون خواتي أيننون .. واللي حولهم بقــر
شيخه فهمت أنه يقصدهـا : عمتي شوفي ولدج ... عاد أنــا ساكته ماتكلمت هو اللي أبتـدى
عيسى يسوي روحه بريئ : شقلت اللحيـن أأنــا ..؟؟ قلت خواتي أيننون واللي حولهم بقر ..... ولـه أنتـي مو عادهـ روحج من خواتـي
شيخه : فال الله ولا فالك ... لو انت أخوي بستخف
عيسى : أأكيد بتستخفيـن من جمالي الخارجي والدااخلي
شيخه ماردت عليـه لأنه اليوم ملعوزهـا بما فيه الكفايـه : أأأأأأأأأأأأأف
جواهـر : عيسى تراك أنت اللي قاعد تتحرش فيهــا
عيسى : شســـــــوووويت ... مدحنــاهـا قالت سبيتهــا سبيتهـا قالت يبي يتهاوش ... شسوي فيهـا أأذا هي شاكه بروحهـا أنهـا بقــرهـ
شيخه : البقرهـ مرتك أن شاللــه
عيسى : اللي هي أنــتـــــــي
شيخه ردت بسرعه : ووووي وووي وووي ماعوووووووووووزك أأكون مرتك أأأأأأأأأأأأأأأع ... الله لا يجيب هاليــــوم أن شالله
أم فيصل اللي جالهـا صداع منهم : وأنتـوا من تجتمعون بمكان واحد كله نجرهـ وهواش ... ودي بيوم أأشوفكم تضحكوون
.
.وصلــوا عند باب بيت بو فيصل ووقف سيارته عيسى جدام البـاب العود
ودق على عبدالله علشان يجي يفتح البــاب
عند دريشه جواهـر اللي كانت تطالع منهـا شافت أحمد ولد الجيران واقف على باب بيتهم ومتسند ومتكتف ولابس نظارهـ شمسيـه وعينه على سيارهـ عيسى والحمدالله انه السيارهـ مخفي
جواهـر بقلبهـا ( قطع ... الله يقطع هالوي ...... ) صدت عن الدريشه لما سمعت صوت عيسى يقول : تعال أأفتتح لنــا البــاب العود بدخل السيــارهـ ..... آآآآيـــه ... اللحيـن بعد متى ..... اأوكي يلا سلام .. ( وسكر )
طالع صوب بيت أم أحمد بدون قصد وشاف أحمد واقف عند باب بيتهم عيسى : أأأعــوذ بالله من هالاشكــال ....
أم فيصل : يمــه عيسى مهمـا كان هذا ولد جيرانكم ... مايصير تغلط عليــه كل ماشفته .....
عيسى مارد على أمه لما شاف الباب العود ينفتح ... دخل عيسى السيـارهـ البيـــت
جواهـر بطلت الباب ونزلت وعبدالله أول ماشافهـا قال ببتسامه عريضه : هـــلااااااااا .. هـــلا والله هلا بالطش والرش ..... وأنا أأقول شهلـ نور القوي اللي دش البيـــت
جواهـر أبتسمت : اللحيـن بس ليش أني توني طالعه من المستشفـى خل أرجع بتعل قلبي
عبدالله يغمز لهـا : ليش أسمي أأخوج عيــل ... ( بضحكه حلوهـ قال ) .. أأفاا عليج أأنــا بالخدمه .....

نزلوا كلهم من السيارهـ ودخلوا داخــــل
والبنـات كل وحدهـ دخلت تسبح وغسلوا شعورهم بالمرهـ
بغرفه مشاعل كانوا شيخه ومشاعل اللي خلصوا سبوح واقفيـن جدام المنظرهـ وكل وحدهـ تنشف شعرهـا بالفوطــه
وشيخه اللي كان شعرهـا طويـــل شالت الفوطه من على شعرهـا وهزت راسها بقوووووهـ يميـن ويساااار .... وتنثرت قطرات من الماي
على وي مشــاعل
مشاعل : شفيييييييييييييج كفختيني بشعرج
شيخه بتعب : تعبت وأنــا أنشفه بالفوطه
مشاعل : على بالج شعرج قصير مع هالفيس
شيخه بدلع وهي تجيب شعرهـا على كتفهـا اليميـن : فــديـــت شعــري ( تشم ريحة ) اااااللـه ريحة الشامبووو جنـــان
مشاعل وهي تحذف الفوطه على السرير وتخلي شعرهـا مفتوح على طولـه : مابلفه بخليـه ينشف جذي ....
شيخـه وهي تجيب شعرهـا على ويهـا : شوفـــي شكلي جذي أأحــلـــى جني من هالمغنيات الانجليزيات .....
مشاعل بضحكه قصيرهـ : ألا تخرعيـــن هههههههه
شيخه ضحكت ورفعت شعرهـا لفــوق وهي تقول : بخليهم يرفعون شعري لفوق ... ويطلعون لي قذلــه .... بطلع قمر 14
مشاعل وهي تطالع نفسهـا بالمنظرهـ : أنــا شلون أأسوي شعري .....؟؟
شيخه : نصيحه مني لا تخلينه مفتووح على طولـه بيصكوونج بعيــنـــي .... ماتشوفيني بلفه .. أأاخاف من العيــن يامامي
مشاعل وهي ترفع كتف واحد بدلع : من حقهم يصكوني بعيــن أأيــنــنــي فديتنـي
شيخه وهي تدزهـا بالخفيف : ياشينــج لا صرتي مغرورهـ
مشاعل وهي ترد لها الدزهـ : أسمهـا ثقه بالنفس
شيخه : وبعديـن مو بكيفنـا بيسون التسريحات .... على حسب اللي يناسبنـا
ألا صوت باب الغرفه ينطق
مشاعل : مـــــن ؟؟!!
عيسى : أنـــا عيسى ...أأدخـــل ..؟؟( فتح البــاب يبي يدخل )
بس شيخه اللي وقف قلبهـا راحت ركيض للباب وسكرتـــه
ألا صوت صرخت عيسى اللي طلعت من قلبــــه : صبـــــــــــــــــــعــــــــــــــــــــــــــــ ـــــي !!
شيخه اللي حست أنهـا سكرت على صبعه صكت على ضروسهـا بفشيلــــه ولا نطقت بحرف
مشاعل وهي تضحك بالخفيف : شيخــووووووووهـ !!!!
شيخه بأحراج قوي : والله ماأدري .... هو جاااي على طول بيدش وصبعه داااش قبله شسوي أنا ؟؟؟؟
عيسى وهو يرفس البــاب بكل قوته : اللـــه يلعــن ..( وسكت )
وأبــتـــعد عن باب غرفة مشاعل
شيخه لما حست انه رااح قالت : آآآآآمــبـــيـــه ..؟ لا يــكـــون عصب !!
مشاعل اللي حاطه يد على خصرهـا واليد الثانيــه على حلجهـا : ..... الللــه يعينـــج بس ..هههه
شيخه بتسأل وهي نص ويهـأ أختفى من الاحراج : عصــــــب ؟؟
مشاعل وهي ترجع شعرهـا لورى : ولــــــــع هههههههه
شيخه وهي تبتعد عن الباب وتقرب من مشاعل : أأأأمبـــيه .. فشللللــه
.
عند عيسى اللي صبع يدهـ ورررم ...
عيسى وهو يتحلطم : الله ياخذج يالعنز زيـــن !!؟... كسرت صبعي لا بارك الله بشكلهـا .......
ألا أمــه بويهـا كانت طالعه من غرفه جواهـر
عيسى : يمه عندج لزقـه شي أأحطه على صبي
أم فيصل تطالع صبع عيسى : شفيك يمه مجروح
عيسى : شيخوووهـ البقــرهـ سكرت الباب على صبعـــي كل هذا ليـش أنـي كنت بدخل عليهم
أم فيصل بعتب : وأنت دااش عليهم لا أحم ولا دستور شي طبيعــي .... يمكن البنت مو متغطيــه
عيسى بصوت وااطي وهو يتألم من صبعه : من زينهـا عاد هالسبالــه ... حتى السيابيل أحلى من شيفتهـا
أم فيصل وهي تمسك صبع عيسى وتشوفـه كان ينزف بس بالخفيف يعني ماينزل دم واايد : تعــال تعــال خل أطهر الجرح وأحط لك لزقــه
عيسى لحق أمه وهو مقهور ومنبطه جبــده من شيخه
.
.
بيت بو عبدالعزيز

وخاصه غرفه لولوهـ اللي مستانسـه حيل أنه اليوم يوم عرسهـا
وراح تـتـزوج فيصـــل اللي حبته من صغرها ..
بما أنهم من صغرهم محجوزيـن لبعض
كانت قاعدهـ بغرفتهـا تبـي الدقايق والساعات تمر بسرعه وتجي حزت عرسهـا
بس بنفس الوقت كانت تحس أنه عرسهـا راح يكون نــاقــص .....
ناقصـه وجود طلال معاهم ... صحيح هي ماتبيـن له حبهـا ومعزتهـا لــه
بس بيظل أخوهـا لو شنو يسوي
تنهــدت بضيق لما تذكرت طـــلال ..
( يــاتــرى وينــك فيــه ياطلال ..؟!! مرتاح .. ولـه متبهدل !!؟؟؟ مستانس وله متضايق ..!! تدري أنه اليــوم عرسي ؟ أأأيــه أأكيــد يدري شدعوهـ مايدري أصلا ...!!!!! معقــولــه يحضر العرس ؟؟..... (( سكتت شوي ونفضت هالافكار عنه بالهـا )) وين قاعديـن أحنا علشان يحضر ..... بفلم سنمائي ولــه بقصه خياليــه ...
مستحيل يسويهـا ويجي ..... بس كنت راح أأفــرح لو شفتــه.... ( جات ببالهـا مشاعل ) .. كله من هالبايخه مشاعل .... راحت تبلت عليـه وقالت أنه كلمهـا ... وخلت أأبوي يطردهـ .... عاد أأبوي يبي الشارهـ عليـه )
وتمت على هالحال أفكــار تونسهـا وأفكار تضيق خلقهـا


.
.
.

عند فيصل

اللي كانت متوتــر ع الاخـــر ... اليــوم راح يجتمع مع لولوهـ
هو صح مايحبهـا لكن لهـا معزهـ بقلبه .. ومتعود على وجودهـا بحياته
خصوصا انهم لبعض من زمــان
فيصــل ( يـــاتـــرى شخاش لي زوااجي من لولوهـ .. راح ينجح زواجنــا ... ولــه العكس !! .. راح أأحب لولوهـ ..؟؟
ولـه راح تـظــل مشاعري تجاهـا معزهـ بس !!؟؟
اللــه يستــر من اللي خاشته لنـا هالدنيـــا .... )
تذكر أنه لازم يروح الحلاق اللحيــن ... ويضبط روحهـ ...
قام وطلع من غرفتـــه وطلــع من البيــت واتجه لسيـارته ... لقــى عبدالله بسيارته وشكله بيطلع أأبتسم لــه
الا عبدالله فاتح الدريشــه : هلا بمعرسنــا
فيصل وهو يتجه لسيارته : هـــــلا
عبدالله : ويـــن بترووح ؟
فيصل وهو يروح لسيارته اللي جنب سيارته عبداللـه ويركب ويفتح الدريشه : الحلاق
عبدالله : خوش عيــل .... دربنــا واحد الله يسلمك
فيصل : مو توك محلق ؟؟؟ بتروح الحلاق مرهـ ثانيـه ليش
عبدالله : لزوم الكشخه وأنا أخوك ... وبالمرهـ علشان لا شافتني زوجة المستقبل يغمى عليـها هههههههههه
فيصل بفضــول: عبووود بصراحه بصراحه قولي .. أنت في وحدهـ ببالك ؟ أأأأأشوف تحن صار لك فترهـ
عبدالله : ياريـــال شفيكم علي .... كل اللي بالسالفه أنـي أبي أستقـــر أدور الاستقراار .. كفرت ؟؟؟
فيصل : حشـــاااك ... ( يغير السالفه ) زيــن أأشوفك بالحلاق .....
عبدالله ببتسامه عريضه : أأوكـــــي ....

سكـر دريشته فيصل وطلع سيـارتــه وحرك من جدام باب بيتهم
وطلـع بعدهـ عبدالله ونفس الشي

داخل بالبيــت وعند عيسى اللي كان جــاهــز وماعندهـ شي .... ينطر الآنسـات ليـن ينزلون ويوصلهم الصـالـون
عيسى اللي كان واقف جدام المنظرهـ اللي بالصالـه يجيك على نفسـه كـان مرتب بما أنه راح الحلاق وضبط الامور
نزلت ام فيصل اللي كانت لابسه عبايتهـا وخالصه
ألتفت عليـهـا عيسى وقال : هــاااا خلصـتــوا ؟؟!!
أم فيصل : أأيــه يبه .. بس باقي خواتك ينزلوون
عيسى وهو يروح صوب الدري : شكلهم بيطــولــوون ذيلا .. ( لما صار واقف جدام الدري بالضبط صرخ بصوته الرجولي ) ... بســــــــــــرعــــــــــه
سنه ليــــن تـنــزلـــــــــــــــــون !!!
نزلت مشاعل وقالت : خـــلاص كانــا جينــا ... لا تصــارخ صوتك وأنت تصارخ يصدع صراحه
عيسى وهو يوسع شوي علشان تنزل : والله حركوا روحكم يالباردات .... سنه ليـن تنزلــون ؟؟؟؟
دقايق ألا شيخه نازلـه وويهـا مختفي من الاحراج وخاصـه من الموقف الي صار لهـا مع عيسى
عطاهـا عيسى كم نظرهـ لحد مانزلت وراحت صوب مرت عمهـا
عيسى رد صرخ مرهـ ثانيـــه : جوااااااااااااااااااااااااااااااااااااهـــــــــــ ــــــــر
جواهـر اللي كانت تمشي شوي شوي ونزلت من على الدري بخطوات شبه بطيئه وهي تلف الشيله : زيــــن سندرتنـا أنت وصوتك هالمزعج .... جنه محد يعرف يصارخ غيــرك
عيسى : نزلي نزلي بس ... ( مشى لصوب الباب ) .. لو مخلينهـا بالمستشفـى وايد أبرك ... كنا مفتكيـن من لسانهـا
جواهـر : أصلا حتى لو ماخلوني اطلع .. بشرد من هناك .... عبالك بطوف العرس
عيسى بصوت واطي :أيــه ماتطوف عرس هالطقاقه ...
جواهر : سمعتك ترى هـااا .. بس بسوي روحي ماسمعت
عيسى طلع من البيت ووصلهم صوته وهو يقول : أأحســن بعد
أم فيصل للبنـات : يلا كل وحدهـ تشيل فستانهــا ....
شالوا البنـات فساتينهم بالاضافه لأم فيصل اللي شالت فستانهـا بعد
وركبوا سيارة عيسى اللي أول ماركبوا وسكروا البيبان قال : شرايكم تقطون خلاجينكم بالشنطه ورااااى ... أأبي أطلع السيارهـ الله يسلمكم
مشاعل : طلعهـا زيــن ؟؟ شدخل فساتينـا بسيارهـ ؟
عيسى اللي كان ملتفت عليهم قال : ماأشوف الطريج وراااي شلون بطلع السيـارهـ .. ؟؟
زيـن كل وحدهـ تحط فستانهـا بحظنهــا مو معلقين فساتيـنكم بالسيارهـ شنو قاعديـن بكبت أحنــا ؟؟
جواهـر : بيتعفس الفستان .... خلــه جي ....
عيسى بجديـه لجواهـر : أأقول نزلوا فساتينكم ماأشوف وراااي ... تبون تروحون الصالون ؟ ولـــه الطواري ؟؟؟
أم فيصل : نزلوا فساتينكم يابنات ليـن بس يطلع السيارهـ وردوا علقوهـا
جواهـر لأامهـا : يمه وين نحطهم بحظنهـا ... وكل وحدهـ فستانهـا يبيله مساحه ...
عيسى : زيــن فستان من هالبنفسجي اللي مغــطي علي مااقدر أأشوف منه ؟؟
شيخه : فستانــي
عيسى يقلد طريقه كلمهـا : ودامه " فستــانج " ... ليش ماتحطينه بحظنج من الاول وتنهيـن السالفــه ؟؟؟
شيخه خذت فستانهـا وحطته بحظنهـا وهي ساكته
عيسى طالعهـا وبعدهـا طالع الطريج وراهـ وطلع السياارهـ ... من البيــــت وحرك
ورجع يطالع الطريج جدامه وقال : ردي علقي فستانج .....
شيخه ماعلقت فستانهـا خلته بحظنهــا ....
مشاعل بصوت خفيف لشيخه : علقيــه شفيج ...؟
شيخه بصوت عادي خفيف قالت: مااأبي ....
مشاعل : كيفــج ....
.
.
وصلوا الصالون ... ونزلهم عيسى ودخلوا البنــات
كان الصالون مو متروس وايد بس فيه كم وحدهـ قبلهم ....
.
.
وبعد مرور كم ساعه ...
على ماخلصوا البنات اللي قبل ( أبطال قصتنـا )
وجــا دور البنـات + ام فيصل
وعــلـــى ما سووا شعرهم .. وخلوهم يروحون فوق يتمكيجوون ...
ولما خلصوا من المكيــاج كل وحدهـ لبست فستــانهـا
وردوا مرهـ ثانيـه تحت علشـان يسون التسريحه ...
كـانــوا كل وحدهـ منهم أأحلــى من الثانيــه بألف مرهـ

.
.
لما خلصـوا البنــات وأم فيصل تموا قاعديـن ينطرون عيسى يوصل
وبعد ماتنقعوا وصل عيسى اللي كان كاشخ ع الساعه 2
وأم فيصل معصبه ليش أنهـا تأخرت ... ولازم توصل القاعه قبل الـ 2 .. علشان تجيك على كل شي
ركبت ام فيصل وقالت بغضب : عوويـــس سنه ليـن تجي ... أاخرتنـا على الجماعه ؟؟
عيسى وهو يعدل غترته : واللـه يمه كنت راح أسبح لما أتصلتي علي .. سبحت وخلصت وكشخت وجيتكم .... وله بس أنتوا تتعدلون يعني

يلتفت على أمه اللي كانت متغشيه وحاطه النقاب بحظنهـا
مد يدهـ وهو يبي يرفع الغشوهـ : أأشوف أأشوف جمالج .....
ماوعـى ألا بخبطه على يدهـ من ام فيصل اللي معصبه : أأأشوف وخــر يدك وسوق وأنت ساكت ترى شياطيـن الدنيا تناقز جداامي
عيسى : يالله سترك ... بعيد يمه لو سمحتي
أم فيصل بغضب : عووويس .... عن الاستهبال مو متفيجه لك ترى
عيسى وهو يسكت : زيــن زيــن ... لا تعصبيـن بعديـن يسيح المكيــاج ويقولون أم المعرس جييييييكــرهـ
أم فيصل صدت عنه وهي تتعوذ من أبليس
عيسى وهو يكلم البنات اللي ورى : بحط لكم أغنيـه ... عجيبــه .. تقدرون تدربون على الرقص من اللحيـن هههههههههههههه
جواهـر وهي تضحك : هههههه حبيبي مايبيلنا تدريب أحنـا ...
عيسى وهو يدور الـ CD اللي بيحطه ... : أيـه مشالله عليكم تعطون دروس ههههههههه
مشاعل ضحكت : هههههههههههه
جواهـر وهي تنزل الغشوهـ : أأف حررر .. بشيل الغشوهـ أنــا
عيسى بعد مادخل الـ CD وخلاهـ يعيد .. قال وهو يعدل المنظرهـ ويطالع جواهـر بعد ماصفر بأعجااب : هـــذي أأخــتـــي ؟؟!!! أأشـــــــــــــك ... أأشوف تغشي يلا .. ترى المخفي اللي ورى تنشافوون منه...
جواهـر : أأأف حر عيسوهـ ....
عيسى يشغل المكيف : اللحيــن ماأظن أنه حر ؟؟!! صبري شوي وبتبرد السيارهـ يلا أشوف تغشي
تغشت جواهـر وهي ساكته

شغل المســجــــل وحط لهم على أغنيــه طق سريعه

عيسى وهو يقصر شوي : لحد يستنزل علينـا بس ...
ضحكوا البنــات اللي ورى كلهم .. حتى شيخه اللي كانت بالعه لسانهـا

وصلهم القاعه على الساعه 3 وأم فيصل حشرت عيسى بالسيارهـ كرهته عيشته
ودخلوا البنات مع أم فيصل ولقـوا أم عبدالعزيز مع صالح اللي كان كاشخ
شيخه ببتسامه عريضه وهي تبوس راس أمهـا وتحظنهـا : أأأأأشتقــت لج يمه ...
أم عبدالعزيز بعد ماضحكت بالخفيف ( وهي تخفي حزنهـا الكبير على طلال ) : أأنــاا أأكثـــر .....
شيخه نزلت لمستوى صالح وقالت : وووي فديت الكاشخيــن أنــا
صالح : أأعجبج هههههه
شيخه : أأكيـــد

راحوا البنــات فوق عند الغرفه اللي حجزوهـا للولوهـ
ودخلوا عليهـا كانـت باين أنه المرهـ توهـا مبتديـه فيهـا
كـانــت تمكيجهـا والغرفه اللي هي فيهـا كلهـا ورود وهدايـا
أم فيصل للولوهـ : يــه يــه .. شهلـ حلاهـ ..!؟ هذي مرت ولدي ؟؟؟
لولوهـ أبتسمت بخجل .. وقالت : شلونج مرت عمي ؟؟
أم فيصل : الحمداللـه يمه زينه شلون عروستنـا ؟
لولوهـ : طيبه الحمدالله ( جات بتقوم تسلم على مرت عمهـا بس أم فيصل قالت لهـا )
أم فيصل : لا لا لا .. خلج مكانج ... خل يكملون لج مكياجج ..... أنا بروح أأجيك على القاعه مع أأمــــج ...
لولوهـ : أوكـي
طلعوا أم فيصل وأم عبدالعزيز
وخلوا البنـات مع لولوهـ
جواهـر للولوهـ : مبـــروك يامرت أخوي ...
لولوهـ : الله يبـارك فيج ...
مشاعل ترددت بس قالت بعدهـا : مبــــــروك لولوهـ
لولوهـ طالعتهـا بنظرات تحر وقالت : الله يبـارك فيــج ( تكلم جواهـر ) شلونه فيصل ؟؟!!
جواهر وهي ترص عيونهـا : لونه منخطف الله يعافيج ... معتفس الريال هههههههه .. وبعديـن المفروض تسأليـن عن أخباري أنا مو عن حبيب القلب توني طالعه من المستشفى ويا ويهج
لولوهـ اللي أنحرجت شوي بس بسهوله أخفت هالشي : ووي أسفه نسيت ههههه شلون طلعتي ؟ مو المفروض تتميـن أسبوع مادري أسبوعيـــن
جواهـر : علشان ألعوزكم مستعدهـ أأشرد من المستشفى ياعيونــي على بالكم بخليكم تستانسون ع الكوشه الا أاحرجكم ههههه
لولوه: يمه منج ههههههه .. زيــن خلاص لا تحاجوني خلوا المرهـ تشوف شغلهـا
شيخه : أأيــه خل تخش التجاعيد والبشرهـ الجافه
لولوهـ بعد ضحكه : تجاعيـــد بعينج ههههههههههههههه
.
.
.

بعد مامر الوقت ...
وجــات حزت العرس وأنتـرست القاعه بالنــاس من صوب أم فيصل وام عبدالعزيز
رفيجاتهم , عيال رفيجاتهم .... قرايبهم من قريب وبعيد ...
رفيجات بناتهم ... وأمهـاتهم ...ألـخ

كانوا شيخه ومشاعل وجواهـر كلهم بالقـاعه
يسولفون شوي مع المعازيم ...
لحد ماأبـتــدى الطـــق .. وقاموا البنـات يرقصووون
ومن بينهم مشاعل وشيخه ... وحتى جواهـر دخلت رقصـــت شوي بس بما أنهـا مسويه توهـا عمليــه تألمت شوي فرجعت قعدت تراقبهم من بعيد
وفي خاطرها تروح ترقص .. بس ماتقدر لأنه أمهـا حاطه عينهـا عليهـا أن قامت ترقص ياويلهـا
جواهـر كانت تصفق والابتسامه على شفاتهـا
.
.
مـــرت فترهـ شبه طويلـــه لحد ماأعلــنــوا أنه العروس بتدخـــل
طفــوا الليـتــات ووجهــوا نور واحد قووي على العروس .. وعلى أنغــام موسيقــى هــاديــه
دخـلـت لولوهـ وقلبهـا يرقع مثل الطبل ...
وجنبهـا أمهـا .. وعلى يسارهـا أم فيصل
ووراهـا كانوا شيخه وجواهـر ومشاعل ... ومع بنــات بعد كانوا من أهل أم عبدالعزيز
تمت تمشي شوي وتوقف .... ودهـا ترجع ولا تروح الكوشـه ..
خايفــه حيـــل خاصه انه أنظــار الكل متركزهـ عليهـا .....
وكل وحدهـ تعلق ياأما على فستانهـا ياأما على مكياجها ياأما عليهـا كلهـا
وكل التعليقات أيجابيـه
وكل شوي ناقزهـ بويهـا اللي تصور .. عمتهـا بالفلاش ودهـا تصارخ بويهـا بس الحيا وهاللحظه بالذاته مانعينهـا
واللي تصور بالفيديو كل شوي مقربه منهـا وله مبتعدهـ ...
لحد ماوصلت بسلام ألــى الكــوشــــه
.
.
وقعدت وهي ماصدقت تقعد ألا شيخه جايتهـا : مبرروك يالدبـه
لولوهـ بحياهـ : الله يبارك فيج ....
وتصورت معاهـا شيخه وبعدهـا جات جواهـر تصورت معاهـا ولعوزتهـا شوي وتصوروا أمهـا وأم فيصل
وبعد ماحنوا على مشاعل راحت قعدت جنب لولوهـ وتصورت صورهـ وحدهـ وقامت بأدب ...
ولولوهـ بنفسهـا ضاق خلقهـا لما جات مشاعل تصور
.
.
وأرقصوا للمرهـ الثانيـه البنـــات
بس هالمرهـ بالاضافه لأم فيصل وأم عبدالعزيز ( اللي للحيـن ماتبي تبيـن للولوهـ حزنهـا وماتبي تقلب العرس حزن )
وبـــعــــــد فتــرهـ أعلنوا دخول المعــــرس
وصارت القاعه ( أسود × أسود ) .. لأنه كل الحريم والبنـات لبسوا شيلهم وعبيهم بس كم وحدهـ اللي غطت ويهـا والباقي كاشفيـن ويوهم ...

دخل فيصل وحالته مو أأقل من حال لولوهـ
على يمينه أبوووهـ .. وعلى يسارهـ عمه بو عبدالعزيز
ومعرسنا مرتبك ومتـوتــر خاصه أنه ربي بالشه بأخو أسم عبدالله .... طول ماهو يمشي يعلق عليــه
وفيصل من الاحراج يبتسم وهو بقلبـه ودهـ يلتفت عليـه ويصكه ذاك الكف اللي يخليـه ينسى أسمه منه
عبدالله بصوت خفيف : فيصل شفيك تمشي جذي .... بطريق ؟؟؟!!! أمش عدل فضحتنـا
فيصل ببتسامه وهو راص على ضروسه قال : أنــجــب .. ترى مو ناقصك
عبدالله ضحك بالخفيف : الله يعينــك بس ...
عيسى لعبدالله بصوت خفيف : عبووود .. دور لك مرهـ هههه
عبدالله بصوت خفيف لعيسى : وأنــا قادر التفت علشـان ادور ... خلـ نوصل أستاذ بطريق للكوشه ولك مني أوزع نظرات ع الكل ... مع أني أشك أأنــي بلمح حد .. كلهم أسود بسود ههههه
عبدالعزيز لعبدالله وعيسى : أنتـوا بسكم سوالف .. الريال زااايغ وأنتوا تنكتون
عيسى : نلطف الجو اللـه يسلمك ههههههههه
عبدالعزيز : ههههه ألا تزيدونه
بو عبدالعزيز لشباب : خلااااص ماتشبعون سوالف أنتوا؟
سكتوا الشباب بعد ماسكتهم بو عبدالعزيز

ووصلوا الكوشه .. ولولوهـ واقفه وعينهـا بالارض ...
ووقف فيصل جنبهـا بدون مايطالعهـا حتى.. منحرج حدهـ
وأبـتــدوا شبابنـا يرقصووووون ومكيفيــن جنهم ماصدقوا وصلوا فيصل للكوشـه
لأنه محلفهم محد يرقص وهو دااش ... مايعرف يمشي وناس مستطربه وراهـ
عبدالله وعيسى كانوا سالبيـن نظر بنــات القاعه ... برقصهم
وحتــى عبدالعزيز اللي كان يشارك عبدالله وعيسى الرقص
كانوا ماخذيـن راحتهم بزيااادهـ ...
ومعاهم شبـاب ثانيـن وهم ربع فيصل ...

على وحدهـ من الطاولات

بنت 1 : هــذاك بوغترهـ بيضه أأخو العروس صح ؟!!
بنت 2 : لا ذاااك أخو المعرررس .....
بنت 1 : ياااااااي يهبـــل .. مزيــون ههههههه
بنت 3 : أصلا كل اللي يرقصون حلويـــن
بنت 2 : بس أخوان المعرس أيننووون .. شفتي رقصهم يااايـ
بنت 1 : بو غترهـ بيضهـ شسمه ؟؟!!!
بنت 2 : مااادري جنه عبدالله ؟؟!!!!!!
بنت 3 : أأيـــه أأسمه عبداللـــه ....
بنت 1: زيــن وذاك اللي يرقص معااهـ .... ؟
بنت 3 : أأيـ وااحد فيهم ؟؟!!!
بنت 1 : مو ذاك اللي أبتـعد عنه شوي ... الثاني اللي داش جو معاهـ شسمه؟
بنت 2 : مااادري جنه أخو العروس
بنت 1 : هذا مملوح بعد
بنت 3 : هــذا خاطب عاد ههههههههههه
بنت 2 : راااح عليج ههههه
بنت3 : مالت عليكم أأقول ههههه
.
.

نرجع لعند شبابنـا
اللي طلعـوا الوناسه اللي فيهم...
وعبدالله ودهـ يلتفت يلقي نظرهـ على اللي بالقاعه بس مالقـى اللحظه المناسـه لحد ماطلعوا الشباب من القاعه
وتموا الشباب الصغار ومن بينهم صالح

على الكوشه كانوا معاريسنـا قاعديــن وألاغاني اللي تحمل أسمائهم مازالت مستمرهـ
والجــو مازال حاامــي ورقص وونــاســه
جاتهم جواهـر
جواهـر ببتسامه أحرجتهم أثنينهم : من قدنــا .... تزوجنــا ..
فيصل : يعني بتم عزوبي طول عمري ؟؟!!
جواهـر : ماتقدر تسويهـا أصـــلا ... القلب مايصبر هههههههه
فيصل طالعهـا بنظرات وهو مازال مبتسم : أأأيــه تصدقيـــن ..
جواهـر : أأصدق ليش ماأصدق .. هههههههه
فيصل : مردج بتقعديـن بيوم مكــاني.. أن ماسويت فيج شي مايتسوى.. ماكون فيصل
جواهر : ههههههههههههههه عاد لا جا هاليوم يصير خيــــر ..... ماقلتولي بتسافرووون عقب العرس ؟؟؟
فيصل يتصيمخ : هـاااا ؟؟!! شنــو .. شتقوليـن ؟؟ ماأسمعج ترى
جواهـر ترفع واحد من حواجبهـا بدلع : لا تسمع حبيب قلبي ... سد أذونك .... خلاص تزوجت ومابتفتحهم ألا حق لولو الصغيرهـ ههههه
لولوهـ أبتسمت لأنهـا مستحيه لأخر درجه
جواهـر : لا وتبوسم لي الاخت ... ضحكي ضحكي ...... الله يديم الافراح عليكم وعلينــا ..

تمت جواهـر تلعوزهم .. وبعد مارأفت بحال لولوهـ اللي لولا المكياج جان صار ويها أأحمــــــر
نزلت وراحت قعدت على الطاوله اللي فيهـا شيخه ومشاعل


وبعــد ماقعدوا المعاريس شوي .... قاموا وطلعـوا من القاعه
وأتجهوا للفندق اللي بيقعدون فيـــه يوميـن وبيسافرون بعدهـا

.
.

خــلـــص العـــرس

وصـاروا لولوهـ وفيصل يجمعهم سقف واحد ...
وأحتمال مع الايام يصير قلب واحد بعد

بيت بو فيصل

رجعوا كلهم البيـت
( بو فيصل , أم فيصل , عبدالله , عيسى , جواهـر( باجر الصبح بتروح المستشفـى والله يعينها ) , مشاعل ) ومعاهم شيخه
اللي حنت على أمهـا ليـن وافقت انهـا تنام عندهم
وبلمح البصر توزعوا بالبيـــت
شيخه اللي كانت بتنام بغرفة مشاعل
لبست من ثياب مشاعل بما أنهم أثنينهم نفس المقاس
وفضلت أنها تلبس جلابيـه لانه عيسى كل شوي يدخل عليهم بدون لا أحم ولا دستور
ومشاعل لبست بجامه عبارهـ عن قميص نص كم وضيق
وبنطلون طويل ....
أنسدحوا الثنتيــن وتمت سوالفهم كلهـا عن العرس وشصــار
وحش البنـات المعروف بعد كل عرس
بعدهـا قالت مشاعل اللي كانت منسدحه على جنبهـا اليميـن وتطالع شيخه : أأقول شيخه
شيخه : هممم ..!!
مشاعل ببتسامه خفيفه وهي تحاول تمهد للموضوع : ماتتمنيـن يكون طلال أخوج حضر العــرس ...؟!! بدل ماهو مسافر برى بشغل
شيخه سكتت شوي بعدها قالت : تبيـن الصج .. أتمنـى يكون حضر العرس ....
مشاعل اللي كانت تبي تعرف جواب لسؤالهـا فأبتدت تسحب السوالف من شيخه وقالت : هو يتصل عليكم ؟؟!!
شيخه : أأيــه يتصل ... أأمس كلمنــاهـ
مشاعل بتسأل : شقال لكم
شيخه : قال لنــا بيرد أول مايخلص الشغـل اللي بيدهـ ...
مشاعل سكتت شوي بعدها قالت : أنـتــي متأكدهـ انه مسافر ؟؟!!!
شيخه اللي ماعرفت شترد .. فأضطرت تجذب رغم انه مو من طبعهـا بس أأبوهـا اللي حدهـا : أأيـه متأكدهـ شلون مو متأكدهـ ... أأصلا أول أمس أبوي سافــر لـــه وقعد عندهـ يوم وكلمنـاهـ من هناك وكلمنا طلال معاهـ ... واليوم رجع
مشاعل اللي تمت تطالع شيخه وهي حاسه أنهـ في شي بكلام شيخه مو عــــدل ...مو صح
بس مهمـا حاولوا يخشون عليهـا ... مردهـا بتعرف
سالفــه طــــلال الغــامض
شلــون شافته بالمستشفـى وعرفهـا
وكل شي حولهـا يثبت أنه طلال مســاااافـــر مو بالدوحه
السالفــه فيهـا ســـــر ... ومشاعل مصممه تعرف شنو هالســـر
اللي بالمستشفـى طلال ..؟ ولـه التشابه بينه وبين طلال ولد عمهـا كبيـــر لدرجة أنه عرفه أأسمهــا !!!!؟
مشاعل بقلبهـا ( ودي أأصدقج .. لكن شي فيني يقول أنه كلامج مو صحيح .... )
شيخه ماأستحملت نظرات الشك بعيون مشاعل فقامت وقالت : بروح أأشـــرب مــــاي
وطلعت من الغرفه بعد مالبست شيلتهـا ونزلت تحت
شيخه بقلبهـا ( شكلي بنفضح .. بنكشف .... الله يسامحك يبـــه .. بأسبابك أضطريـت أأجذب عليهــاا ......
متى تسامح طلال وتخليـه يرد البيــت وتخلينـا نفتك من هالسالفـه كلهـا )
زادت بسرعة خطواتهـا وراحت المطبخ توهـا تبي تدخل ألا تصطدم بجسم كائـن حي وينكت قلاص الماي اللي بيدهـ على ثيابهــا
وكــان بـــارد بشكل فضيــــع
شيخه شهقــت بعد مارجعت لورى
عيسى اللي أرتبك شوي : آآآآآآآآآآآآآآآآآآوهـ أأأسف شيخوووهـ ماشفتج ...
شيخه طالعته وملامحها مزيج مابيـن الارتباك والاحراج والتوتر والغضب قالت : ماااتشــوف أأنــت ؟!!
عيسى : أأنتـي اللي دااشـه وعينج بالارض
شيخه وهي تبعد الجلابيـه اللي لزقت على جسمهـا شوي لأنهـ المنطقه اللي صادهـا الماي صارت باردهـ وقالت : وخر عن طريجي ......
عيسى : زيــن آآسف .... ماكنت أقصد
شيخه عقدت ملامحهـا وقالت : ألا تقصد تبي ترد لي سالفه صكت البــاب على أأيــدك
عيسى فتح عينه على وسعهـا : شدخـــــل .. ولا أفتكرت أصلا .... نسيت السالفه وأنتي للحيـن متذكرهـ
شيخه : بتوخر عن طريجي ولــه أروح فوق
عيسى طالعهـا من فوق لتحت ومشى عنهـا وهو متجه لدري : صج لا قالوا ناقصات عقل
شيخه ألتفتت عليـه وقالت بصوت شبه عالي : محد نااقص عقل ألا أنت
عيسى ألتفت عليهـا وقال وهو أبـتــدى يعصب : آآآآآوووش ... لا تعليـن صوتج علي تسمعيــن .. مو أأنــاا الي تعليـن صوتج عليـــه
صحيح بنت عمي وعلى عيني وعلى راسي ومطيح الميانه معااج بس ماتوصل لهدرجه .... وبعديــن في ناس نايميـن فوق ..
( بدون قصد ... وبــ .. زلت لسان قال ) لا رحتي بيتكم صارخي على كيفج .. هني ( لا ) تفهميــن ...
شيخه اللي أنصدمت من كلامه ماعرفت شترد
عيسى اللي تمنى أنه ماقال جملته الاخيرهـ .... ماعرف شيقول علشـان يرقع السالفه فعطاهـا ظهرهـ وراح فوق
وشيخه تجمعت الدموع بعينهـا





نهــايــه الجزء الحادي العشـر

شلـون راح تكون حياة فيصل اليديدهـ
وهـلــ راح يكون مستقبله مع لولوهـ خالي من المشاكل والهموم ...؟!!
ومشـاعل اللي أبـتــدى الشك يتسلل لقلبهـا شوي شوي ....
راح تعرف قصه طلال ( الغــامــض )
ولــه أنه سالفته راح تظـــل سر محد راح يكشفه لهـا ولا راح تعرف جواب لـهـلـ سر ألا أأذا رجعت لهـا الذاكرهـ
هـلـ راح تلتقي فيه من يديد ولـــه أخر لقـاء لهــا معاهـ راح يكون الاخيـــــر ...
شيخه وعيسى ...!!! علاقتهم الحلــوهـ اللي دامت بالبارتات اللي طافت بتنقطع بالبـارتات اليايـه ؟؟
وهـلـ راح يتحول كل حجيهم من ضحك ومزح وهواش بريء ألــى ... رسميـات وسلامات بس !!
وبو فيصل اللي مهمل عائلته لدرجه لا تعقـــل ...؟!! شنو سر هالهمال ؟؟؟!!!!!
أأجوبـه هالاسئله ...
بالبـارتات اليايــه
الجزء الثاني عشر

.
.
عيسى ألتفت عليهـا وقال وهو أبـتــدى يعصب : آآآآآوووش ... لا تعليـن صوتج علي تسمعيــن .. مو أأنــاا الي تعليـن صوتج عليـــه
صحيح بنت عمي وعلى عيني وعلى راسي ومطيح الميانه معااج بس ماتوصل لهدرجه .... وبعديــن في ناس نايميـن فوق ..
( بدون قصد ... وبــ .. زلت لسان قال ) لا رحتي بيتكم صارخي على كيفج .. هني ( لا ) تفهميــن ...
شيخه اللي أنصدمت من كلامه ماعرفت شترد
عيسى اللي تمنى أنه ماقال جملته الاخيرهـ .... ماعرف شيقول علشـان يرقع السالفه فعطاهـا ظهرهـ وراح فوق
وشيخه تجمعت الدموع بعينهـا
وأبــتــدت تتنفس بطريقه أسرع مسحت دموعهـا اللي كانوا راح يينزلون
كانت تبي تنطق تبي تتكلم... بس الكلام تلاشهـا وتبخــر ..
نزلت دمعه على خدهـا ومسحتهـا بسرعه ودخلت المطبخ خذت لهـا ماي وشربت علشـان تهدى أعصابهـا وطلعت من المطبخ وراحت فوق غرفة مشاعل
لقت عيسى اللي كان واقف عند باب غرفته لما شافهـا دخل غرفته وسكر الباب
شيخه ماتت من القهــر ودخلت الغرفه لقت مشاعل مغمضه عينهـا وشكلهـأ رقدت
جات قعدت جنب مشاعل وتكتفت بقهــر : هيــن ... والله ماأسكت لك
مشاعل فتحت عينهـا وقالت : شفيج ؟؟
شيخه بتنرفز : مافيني شي .. ( تنسدح وتعطي مشاعل ظهرهـا وتغطي ويهـا وتقول بصوت مخنوق ) أأأأأأبــي أأنـــام تصبحيــن على خير
مشاعل وهي تحط يدهـا على شيخه : شوااخ !! شبلاج !!؟
شيخه اللي صاحت قالت : قلت مافيني شي .....
مشاعل خافت لما سمعت صوتهـا حاولت تشيل اللحاف عنهـا بس شيخه ماعطتهـا فرصه
مشاعل : شيـــــخـــه !؟؟؟! شفيج عااااد لا تعلقيني جذي
شيخه : مااافيني شي
مشاعل بعد مايأســت منهـا أنسدحت وهي غاسله يدها من شيخه
ماراح تاخذ منها لا حق ولا باطل
فقــررت تكلمهـا باجر الصبــح
.
.
اليــوم الــتـالي وعـ الساعه 9 الصبــح

دخلت أم فيصل غرفه جواهـر وقومتهــا
أم فيصل : جواهـر يمه ...
جواهـر فتحت عينهـا والنوم اللحيـن محتل المساحه الاكبر من ملامحهـا وقالت : همممم
أم فيصل : يلا قومي خلـ أوديج المستشفــى !!؟
جواهـر قامت قعدت ببطئ وقالت : آآآن شاللــه يمه ... أأصلا من أمس وأنا حاطهـ ببالي هالشي
أم فيصل : ليش يمه ؟؟ في شي يعورج !!
جواهـر ببتسامه خفيفه : لا تخافيـن يمه مافيني شي ... أنا مسويه عمليه وأمس قاعدهـ أترقص بالعرس شي طبيعي أتألم شوي
أم فيصل وهي تبعد اللحاف عن جواهـر : قومي يمه ... روحي المستشفــى .....
جواهـر باست راس أمهـا وقامت وقفت : أن شاللـه يمه
.
.
بعد دقايق وخصيصـ(ن) تحت بالصاله
وبعد مالبست جواهر شيلتهـا وعبايتهـا قالت وهي تحاول تقنع أمهـا : يمه تكفيــن ماني يــاهــل ... علشـان أأخذج معاي كل مرهــ
بروووح بروحي
أم فيصل : بجي معاج أتطمن عليـــج
جواهـر : بتطمنــيــن علي ... بتصل عليج من تلفون المستشفى بعد علشان يرتاح قلبج .. وبعديــن كاني جدامج مافيني الا العافيــه
أم فيصل بتردد : بـــــس .....
جواهـر قاطعتهـا : لا بس ولا غيـــرهـ ماعلي شر أن شاللـه ... ( تتوجه لباب الصاله ) يلا مع السلامه يمه ...
أم فيصل بعد مايأســت : الله معاج يمه .. وديري بالج على روحج ودقي علي أول ماتوصليـن المستشفـى
جواهـر : أن شالللـــه .... ( وطلعت من البيــت راحت صوب سيارتهـا )
اللي صار لهـا فترهـ واقفه برى ..... وركبتهــا
كانت حاارهـ فشغلت المكييف ... وطلعت السيارهـ من البيـــت
وحـــركت بعد مالمحت الوجه البشوش اللي شكله أشتغل ناطور عند باب بيتهم ( أحمد )
شافته دخــل بيتــهم .... بس ماأهتمت لـه ولا عطته أي أهميــه أصــلا
وأتجهت للمستشفــى وهي ميــت تعب مو تعبانه بس !!
.
.

المستشفـى عند طلال

اللي من أأمس ماذاااق شي أسمه نوم
للحيـــن صورتهــا ببــالـــه ... ومن أأمس والابتسامه مافارقت شفاتهـ
طلال بقلبــه ( يااااااهـ يامشــاعــل ... علشــانج مستعد أأسوي أأي شي .. وشوفتج أأمس رجعت فيني الروووح اللي سلبتيهــا منـــي
رغم أنه قلبي للحيــن معــاج ..... بس أن شالله بيرجع لي لما أأنتي ترجعيــن ...,.. أأنـــا تغيـــرت علشــانج .. ومستعد أأغير نظرة الكل فيني علشــانج
ولو تدريــن شكثر متمنــي أأنــه ماترجع لج الذااااااكرهـ .... مو كرهـ فيج لا ... بـس علشـان أبــتــدي صفحه يديدهـ في حياتــي .. وتبتـديـن أنتي حياتج من يديد ... بدون ماتذكريـــن طـــــلال الماضي )
قطع حبل أأفكـــارهـ وأحلامه الورديـه
دخوول أأخووهـ عبدالعزيز عليـــه
عبدالعزيز ببتسامه : صبــــاح الخيــــر
طلال طالع عبدالعزيز بستغراب : عبدالعزيز ...؟؟؟؟؟؟؟؟؟؟؟؟
عبدالعزيز وهو يقعد على اقرب كرسي لطلال : بلحمه وشحمه ... شلووونك ؟!!
طلال متجاهلـ سؤالــه قال بستغراب : مو المفروض تكون بالشغل ؟؟!!
عبدالعزيز : أأمس عرس لولوهـ ... وأبوك متصدق علي بــ ... يـــوم أأجازهـ
طلال ببتسامه عريضه وفرحه من قلبه : أأيــه مبـــروووك تستاهل لولو ....
عبدالعزيز سكت شوي وبعدهـا قال : كان ودهـا تشوفك ...
طلال هز راسه وربع أبتسامه على شفاته : ماأبيهــا تشوفنــي اللحيـــن .... لا رجعت ووقفت على ريلي راح أأخلي الكل يشوفنــي مو بس هي
عبدالعزيز بفضول : شتقصد ...
طلال رجعت الابتسامه العريضه اللي تزيد وسامة هالشاب تزيــن شفايفه : آآمــــس صــــار شي بحياتي.... شال السواد اللي كان ماليهـا كلهـا وأأبــتــــدى اللون الابيض يتغلب على الاسود ....
عبدالعزيز اللي مو فاهم شي : شنو لون أبيض ولون أأسود ..!! تراني مو فاهمك
طلال : ولا راح تفهمنــي ... بس حااس روحي منولد من يـــديـــد ....... حااس أنه كل أأمراض الدنيـا اللي فيني رااحت خلاص .. أأنطــر بس يخلص هالاسبوع ورااح أأطـــلــع
عبدالعزيز اللي كانت مرتسمه على ملامحه علامة أستفهام كبيرهـ لتحول الكبير اللي طراء على طلال قال ببتسامه مليئه بالاندهاش : الله يوفقك ياأخوي
طلال : بس أأبيـــك تكون جنــبي .... ياعبدالعزيز
عبدالعزيز : شهلـ كلام طلال ... أنت تدري أني كنت جنبك قبل لا تتغيـــر معقوله يعني أأخليك وأنت متغير وصاير أأحسن الشبــاب
دخل عليهم هاللحظه سلمـان اللي لحق على اخر كلمه ( أحسن الشباب ) وقال : الا شيـــخ الشبــــاب
عبدالعزيز ألتفت وراهـ وقال : هـــلا سلمـــان .. حيـــاك .. تفضل
سلمــان وهو يسلم على عبدالعزيز اللي قام وقف : دام فضلك يالحبيب ....
قعد على الكرسي وقال : أأسمع " أحسن الشبــاب " شسالفــه ؟؟
عبدالعزيز : أأسمــع كلام طلال وبتعرف شسالفـــه
سلمــان بغشمرهـ : كلام أأخوك يجيب الهم .. قول أنــت
طلال بضحكه حلوهـ : أأنــا أأجيب الهم ...
سلمــان ببتسامه عريضه : لا كلامك اللي يجيب الهم .. أأنــت تجيب الغم الله يعافيك
طلال ضحك
وأستغرب سلمان من ضحك طلال وقال وهو مبتسم : دوووم هالضحك .... شطااري عليك مستانس اليــوم !!؟
عبدالعزيز : خلــه ياريال خلــه .... ماصدقنــا نسمع هالضحكه

عند جواهـر
واللي مازالت بطريجهـا للمستشفــى أنتبهت على سيارهـ ملاحقتهـا من يوم كانت بـ فريجهـا
وللحيــن وراهــ وأأبــتـدى صاحب السيارهـ يأشر لهـا علشـان توقف
جواهـر وهي تطالع المنظرهـ وتطالع جدامهـا : شيبي ذي !!؟ آآآآآآآآآف ياهلـ شباب اللي ماراح نفتك منهم .... منتشريـن بكل مكــان بالدوحه ماعندهم شغله ألا المغازل حتى من صباح الله خير !!!!!!! أأعوذ بالله من شرهم
تمت تسوق متجاهـل الشاب اللي عماهـا بليتات سيارته وهو يأشر لهــا لحد ماطفشــت وصفت على جنب وفتحت الدريشــه تنطر تشوف
طيييف اللي ملاحقهـا
نزل من السيارهـ اللي صفت وراهـا
شاب أبيضانـي طويــل ووسيــم
لابس ثوب وغترهـ وعقال .... ونظارهـ شمسيـــه
وأتجهـ لسيارة جواهــر
ولما صار واقف جنب السيارهـ نزل شوي لمستوى الدريشه علشان تشوفه جواهــر
الشـــاب : صبــــاح الخيــــر
جواهــر عقدت ملامحهــا وقالت بغضب : أأنــــت !!
أحمـد : أأيــه أأنـــا .. شفيج مو مصــدقـــه
جواهـر وهي تحط يد وحدهـ على السكان بنفاذ صبر : خيـــر شبغيـــت ...!!
أحمد ببتسامه : قلنــا صبــاح الخيـــر ...
جواهــر : ووويــن أشـــوف الخيـــر وأنــا مصبحه بويهك السمح ... ( بجديــه ) .. بتخلصنــي وبتقول شتبي ولـــه شلــون
أأحمد يسوي روحه يفكر : أممممم .. !! أختــار الجواب الثانــي ... ( تزداد أبتسامته ) .. يمكن يكوون هــو ردي عليج
جواهـر بتهديد : شوف ياولد النــاس ... ماأبي مشاكل أنــا ... بتعطيني مقفــاك ولـه أأدق على ثلاث تسعات يجون يشيلوونك من هنــي
أحمد بستهزاء : ليش قطوو أنــا يشيلوونــي ..؟؟ آآصلا لا جووا بيمسكووني من يدي وبيودوني المركز وأنــا معزز مكرم ... ماراح يشيلوني ياحلو
جواهـر بتنرفز : تدري أنك أأملغ مخلووق شفته بحياتتتــي !! ..( بنبرهـ حاااادهـ ) وخــر يدك عن السيارهـ لو سمحت ...
أحمد اللي كان حاط يدهـ على فتحت الدريشــه واليد الثانيــه سندهـا فوق السيارهـ بس علشان يغيضها وقال : جذي قصدج ؟؟!!
جواهـر ماردت عليهــا وحـــركت من عنـــدهـ زيــن ماشالت معاهـا يد أحمد ...
أحمد اللي أأأخذهــا تحدي : آآوووريـــــج يالمغرورهـ ..... رافعه خشمج هــااا .. أأن مالعبت فييج ماكون أأحمـــد
.
.
عند جواهـر اللي كانت عينهـا ع المنظرهـ وعلى الطريج اللي جدامهـا
تتمنــى بس تشوفه لاحقهـا ... علشـان تخليهـ يندم على الساعه اللي فكر يطلع فيها من بيتهم
بس للأسف ... مالحقهـا أحمد
جواهـر بغضب عارم : الله يقطعك أن شاللـه .. عالنــي وغاثنــي .... يعني مخلي بنات الدنيا .. وحاطني أنا ببالــه هالمصدي
.
.
أأماا أأحمــد اللي مافكر يلحقهـا لأنه بايــن أنهــا أأبـــد مو سهلــه
تم يتمشى بسيارته وجواهـر ببالـــه ( طلعتي مو هيــنـــه ... بس مهما حاولتـي مردج بطيحيــن ... مسويه فيهـا قويه .. كل البنات اللي عرفتهم
سووا مثلج بس بالنهايـــه ماااتــوا علشــان أأعطيهم نظرهـ بس ....
تعبت مع أأكثر البنات غرور وتعجرف .. ماأظن بخسر شي لا ضيعت وقتي عليج ....
مردج لي صدقيني طااال الزماان وله قصــــر
بالبدايـه كانت مسألـه تسليـــه بس اللحيــن صارت تــحـــدي وماراح أأطلع منهــا خسرااااان ... صدقيني مابطلع خسراان )
ضحك ضحكه قصيرهـ تحمل أأأكبر قدر من الاستهزاااء
وكمــــلـ تفكيييـــر بجواهـــر ..
.
.
بيت بو فيصل

قامت شيخه على الساعه 10 ونــص بما أنهـا نامت متأخرهـ أأمس
ومالقـت حد بالغرفــه ..
ألتفتت على الساعه لقتهـا 10 ونــص
قامت من السرير ودخلت غسلت ويهــا .. وتـوضـت وصلت ..
وبعدهـا خذت شيلتهـا ولفتهـا على رااسهـــا
ولما تأكدت أنه شعرهـا كله تحت الشيله ولبسهـا أأوكي
طلــعــت من الغــرفــه ونزلــت تحـــت وهـــي تسمــع صوت ضحك
لما لمست ريلهـا الارض مشت شوي بتروح الصالــه بس لما شافت أنه اللي بالصاله عبدالله وعيسى غيرت طريجهـا للمطبخ اللي مايبعد كثيـر عن الصـالــه وماكان في حد بالمطبــخ
فتحت الثلاجه تشوف شي تاكلــه رغم انه مالهـا نفس تاكل
وأخر شي سكرتهـا وتكتفـت وقالت ( شعــوول وين راحــت .. !! أأأأأأفـ .. يعني ماتعرف تقومنــي لما قامت ..؟( بعد تفكير قصير )
... يمكن بالحديقــه !!؟؟ )
جــات بتطلع من المطبخ ألا عيسى بويهـا زيــن أنهـا وقفت قبل لا تدعمه وقالت بنبرة غضب : لا أأأدعمنــي بعد ... لا لا تكفــى أدعمــنــي
عيسى وهو يدخل المطبخ ويفتح الثلاجه : يااااالــلــه صبــاح خيـــر ... فاتحه عينهـا وبراسهـا الشر
شيخه جات بتــرد عليــه بس مسكت أعصابهــا وطلعت من المطبخ ومرت بالصاله على عبدالله اللي كلمهـا بس ماسمعت ولا حرف من اللي قالـه
لأنها فتحت باب الصاله وطلعت وتوجهت للحديــقـــه
اللي هم مالقــت فيهــا مشــاعـــل
شيخه وهي تتخصر : ووويـــن راحت ذي ...
شوي ألا تسمع صوت مشاعل : تعـــالي شخوووهـ .. أأنــا هنــي
شيخه ألتفتت لمصدر الصوت ورااحت صوب ( المخبأ السري ) دنعت ودخلت قعدت جنب مشاعل : يالدبـــه شحقه قمتي ولا قومتيني معااج
مشاعل : أصلا أنا قايمه من الساعه 6 الصبح .... ويــن أأقومج معااي
شيخه بستغراب : شعندهــا الفتاهـ النشيطه قايمه من 6 ... هذا وأأمس كنا بعرررس
مشاعل : ماااادري ع الساعه 6 قمت وماحسيـت أني بنــام
شيخه سكتت ولا علقت
مشاعل سكتت شوي وبعدها أبتسمت : بشتاااق لفيصل ... تعودت على وجودهـ بالبيــت
شيخه بلا مبالاهـ للحين منقهـرهـ من حركات عيسى : وووي باجر تتعوديــن ...
مشاعل : يعني مابتشتاقيـــن للولووهـ ؟؟
شيخه : أأكيــد بشتاق لهـا .. بعديــن لما أرجع البيــت بكلمهـا بالتلفون عاادي
مشاعل بتسأل : ألا أنـتـي متى بتروحيـن بيتكم ؟؟
شيخه بتنرفز : شنو طردهـ هــي أأمس العفن أخوج واليـوم أنـــتـــي
مشاعل بأندهـاش : شقلت اللحيــن أأنـــا ... كلتيني بقشووري
شيخه سكتت لفترهـ بسيطه وبعدهـا قالت بغضب خفيف : تهاوشت أأمس مع عيسوووووهـ الخايس .... ومن شوي كلمني بأسلوب يستفز .... شكلي بروح أتصل على أأمي تطرش لي السايق وله عزوز ...... أأأروح البيــت وسط أأهلي وأخوانــي أأحسن من أأني أأقعد عله على غيري
مشاعل بفضول : ليش شصــار ...
شيخه : سألي أأخوج التافــه ...
مشاعل : تهاوشتوا هوشـه جااايـــدهـ يعنــي
شيخه بغضب : عيل أأنــا يقول لي لا رحتي بيتكم صارخي على كيفج شنو أأنــا قاعدهـ على رااســـه هالمتكبر....
مشاعل اللي تبي تفهم السالفه : زيــن قولي لي السالفه علشـــان أأأفهم شطبخه ...
شيخه تتسند على الطوفه اللي وراهـا : ماأأبـــي أأأقول .. حااســه روحي مخنوووووووقــه .. ودي أأأأفعصه أأخوووج ....
ومشاعل ضحكت بالخفيف : هههههه والله انكم تضحكوون ... الحين تقوليـن هوشــه بعد شوي الا أنتــوا تضحكوون ووتتغشمرون ولا كأنه صار شي
شيخه وهي ماسكه غصن شيرهـ صغير ودقيق وترسم فيـه على الرمل : عاااد هالمرهـ زوودهــا أأخووج .. خليــه يولي ميته عليــه أأنــا
( بتمثيليــه وكأنهـا بتخسر شي غالي ) أأأذااااا ماكلمني بنتحر بمووت .. حياتــي بدووونــه عذاااااااب ..... هو الاكسجيــن اللي أتنفســـه
دنيتي بدون عيسى مالهـا حلاهـ ولا طعم ولا لووووونــ ( تتكلم بطبيعتهـا وبجديـه ) خلـ ينجلع
ضحكت مشاعل على أأسلوب شيخه من قلبهــا
وشيخه لا أراديــن أبتــسمت
.
.



بالصاله عند عبدالله

جالـه عيسى وبيدهـ ميرندا ... وقعد جنب عبدالله اللي قاله بتسأل : شبلاهـا شيخووهـ ماارهـ صوبي مرور الكرام ... أأأكلمهـا ومعطتني الاذن الصمخه
عيسى وهو يفتح الميرندا : ياااعمــي خلهــا تستريح هالدلووعــه ... بتزعل كم ساعه وبترجع على هبالهــا المعتااد ...
عبدالله : متهاوش معاهـا ؟
عيسى بعد ماشرب شوي قال : من صجك أنت .. شايف عقلي من عقلهــا .... !!!!
عبدالله : داام هذا ردك مليون بالميه متهاوش معاهـا
عيسى يغير السالفه : طوووول .. طووول ع التلفزيــون ... بيعيــدون فلم أأمس اللحيـــن
عبدالله رفع واحد من حواجبـه بغرابـه وطول على التلفزيــون وهو ساكت ويطالع مع عيسى

.
.

شوي ألا مشاعل دااشــه
ومعاها شيخه اللي عطت عيسى كم نظرهـ وراحــوا هي ومشاعل فوق
عيسى وهو يطالع شيخه من دخلــت ليــن راحت فوق وأول ماأختفت عن نظرهـ قال :ياأخي ودي أأقوم أأأكفخهـا وأرجع أأقعــد ... شفت شلون تطالعنـي
عبدالله اللي ضحك من قلبه : واللـه أنكم نكته انـت وياهـا ... صدقني متهاوشيـن على شي بااايخ
عيسى : أذا ودك تعرف البياخه فهي متجسدهـ بشيخه .....
عبدالله يلتفت كله على عيسى : تصدق ... وااايـــد تليقووون أنت وشيخه على بعض أأثنينكم فيوزاتكم ضاااربـــه
عيسى بنظرات استصغار قال : هذا اللي ناقصني بعد .. أأفكر بشيخوووهـ العنز ..... هذي ياااهـــل بجسم وحدهـ بالـ 19 ...
عبدالله : ههههههههه .. ماتقولي على شنو متهاوش معاهـا
عيسى : والله السالفه ماتسوى .. بس بنت عمك مكبرتهـا ومسويتهـا قضيـة وهذا اللي باط جبدي ..... على بالهـا بروح وبطيح عند ريلهـا وبقول
أأأأأبوس ريلج سامحيني ماأقوى على زعلج ..... خلـ تطيييير زيــن ( قعد يشرب من الميرندا )
عبدالله بعد ماضحك بستخفاف : والله حالــه ... أأذا تبي الصج هذا اللي بيصيــــر
عيسى بحـــرهـ وهو يبعــد قوطي الميرندا وكأنه بيحذفـه على عبدالله: تبينــي أأسبــحك بهــذا اللحيــن ؟؟؟.. أحر ماعندي أبرد ماعندك ......
عبدالله : ههههههههههههههههههه ياااخي أنتوا تخلون الواحد بالغصب يضحك
عيسى وهو يقوم : ضحكت بلا ضرووس قول أاميــن ... أأنــا الغلطان اللي جيت قعدت معاااااك ..... أأروح داااري وايد أأبــــر ك
عبدالله بغشمرهـ علشان يثير غضب عيسى : مر على الحب لا تنســى .. بوس راسهـا وأستسمحهــا ماأوصيـــك
عيسى ألتفت عليــه : عبووووووووود واااااااااالللـــه بالقووووطي اللحيـن على ويهك ....
عبدالله ضحك بقوهـ وقال بتلميح: شفيك عصبــت ... لو أنها مالهـا مكان بقلبك جاان ماأهتميــت
عيسى يأشر له بصبعه : لا تقعد تطلع سووااالف هـاااا .... تسمعك البنت وتصدق روحها وتبلشني فيهـا
عبدالله يغمز له : يبه الحب مو عيـــــب
عيسى شرب اللي بقـى بالميراند وفر القوطي بكل قوتــه على عبدالله : اللحيـــن تكلم وطلع أشاعات.... ( عطاهـ ظهــرهـ ورااح فوق دااارهـ )
عبدالله اللي جاالـه القوطي بسرعه رهيبه على خصــرهـ قال : أأيــاااا الهــيـــس .. أأوريك يالتبــن هذا وأنا أخوك العووود

.
.
على الدري
كان عيسى يركب بالدريــن يعني يطوف دري
لحد ماوصل فوق مـــر من صوب غرفه مشاعل اللي كانت مفتووحه وشاف شيخه اللي صدت عنه بتكبر
عيسى بصوت خفيف مسموع : أقول مااااالــت بس
وراح غرفته وسكر الباب بقوهـ
.
.
عند شيخه اللي سمعته : مالت عليك أنت وعلى ويهك
مشاعل ببتسامه عريضه : والله جنكم يهــال
شيخه بصوت شبه عالي علشان يبلفيت يسمعها عيسى : هذا أأخوج الياهـل العود .... طالع له شنب على الفاااضي
مشاعل كانت تضحك على خبال عيسى وشيخه اللي صايريـن جنهم بالـ 7 سنيــن مو كل واحد منهم طااااف سن الطفوله

""..."""...""

بالمستشفـى عند جواهــر

اللي خذت كلام جااامد من الدكـتــور المشرف عليهــا
ولما درى أنهـا رقصت بالعرس .... زود مدت بقائهـا بالمستشفـى علشـان يتطمنون على صحتهــا
وبالمرهـ على العمليـــه
كانت منسدحه على سرير المستشفــى وطفشانه من روحها
خذت جوالهـا وأتصلت على جوال أمهــا اللي من جو الجيران اليداد وهي كل يوم الصبح عندهم
رن شوي وردت أمهــا : هـــلا جواهـر...
جواهـر : هـــلا يمه.... ترانــي تونـي واصله المستشفــى ..... وقال لي الدكـتــور بقعد عندهم أسبوع وشوي .. علشان يتطمنون علي
أم فيصل برتياح : زيــن بعد علشــان مصلحتج ...
جواهـر : أأيـ مصلحه ..؟؟... تلوع جبدي من ريحت المستشفــى بعد بقعد عندهم أسبوع وشوي ... تعذييييب
أم فيصل ببتسامه : علشان خااطري سمعي كلام الدكتــور ... أأبي أتطمن عليج يمه ....
جواهـر بعد صمت قصير جدا ماأخذ دقيقه حتى : أأمممم ... زيــن ولا تزعليــن ... بس يمه تعـــالي لي اليــوم ..
أم فيصل : أأأن شالللـــه يمه ... أأكيــد بجيج .. وأذا تبيــن بنام عندج بعد
جواهـر ردت بسرعه : لا لا يمه مايحتاي تتعبيـن روحج وتناميـن على الكرسي .... بس أأبيج تجيـنــي كل يوم .... ( سكتت شوي وقالت ) داام أأبوي ما شفته من دخلت هنــي ماأأبي أنحرم من شوفتج أنــتـــي بعد
أم فيصل تنهدت وقالت : ولا يهمج فديتج .... بس أنــتــي أرتاحي وماعليج شر أن شالله والعصر جايتج انا
جواهـر : أنزيــن .... يلا مع السلامه يمه
أم فيصل : في حفظ الله يابنيتي

وسكرت أم فيصل من جواهـر

أم أحمد اللي صارت ترتاح كثير لأم فيصل : هـااا شلونهـا البنـت
أم فيصل ببتسامه : والله فديتج زينــه بس تعبـانه شوي تدريـن من العمليـه .... اللحيـن متصله علي تبيني أأجيهــا
أم أحمد : أأيــه فديتج تراهـا محتاجتج جنبهـا في هاللحظه ...
أم فيصل : وأنــا الحمدالله مو مقصرهـ معاهـا ... والعصر جذي برووح لهــا ...
أم أحمد : بجــي معـــاج ... خلـ أأشوف عيالج ماشفت ولا واحد منهم
أم فيصل ضحكت بالخفيف وقالت : بتشوفينهم أن شالله ... بس أنتي ياأوخيتي ماتزورينـي كله انــا اللي أزورج
أم أحمد : وووي فديتج مستعدهـ أأجيج ... بس أأبي أأكمل ترتيب البيـــت وكل شي .. وبعدهـا كل يوم تلاقيني عندج
أم فيصل : بينور البيـــت لو جيتــي ههههههـ
أم أحمد : هههههـ البيـت منور بأهلــه

فوق بغرفة مسـك
اللي كانت ماسكه دفتر يومياتهـا وتكتب كل اللي يخطــر ببالهـا

".. قابلـته منذ فترهـ بسيطه .. واصبح خياله لا يفارق مخيلتــي
حتـى أنــنـي بدأت أحلم بـــه .....!!!
لا أعلم حقيقة هذا الشعور .. هلـ هو أعجاب أم حــــب
لا أنكــر أنه يستحق الاعــجـــاب .... ولـــكني أأشعــر بأنه ماأحملــه تجاههـ أأكبـــر من كلمة أعجاب
هو وسيم .. وأأعتقد أنه ماأشعــر به هو شعور أي فتاه قد ترى شاب بمثل وسامتــه
هو محــتــرم جدا ..وخلووق.. يختلف كثيرا عن أخي ( أحمد ) ..
أشعــر بأنه ليس من صنف أخي ...... بلـ هو أكثر رقي وأحترامـ(ن)
هـلـ تعلمون أننـي قابلته مرهـ واحد فقط .....
وأصبحت أأسيــرة هواهـ ...
لا أعلم أن كان يبادلنــي هذا الشعور
أم أنه ينظر ألــي كمــا ينظر ألى غيري من الفتيـات اللاتي لا يعنين له أأدنــى شي
هـلــ أأشغل تفكيرهـ كم يشغل هو تفكيــري ...
هلــ يشعــر بفضول لما أأحملــه له في قلبي الصغيــر
!!!!!!..................... كم أأنـــا || سخييفـه || .. أعتقــد بل وأجزم أأنــــه الان يعيش حياته
ويستمتع بكل لحظه فيهـا
ولم أأخطــر على بالــه نهـائيــــا
... وأنـــا هنا بيـن جدران هذهـ الغرفه أسطر آلاف الحروف اللي تعنيــه هو فقط ... فقـــط هو !!!

.
.
عايش حياتك وش عليك مرتاح وقلبك بين ايديك
ماهو مثل حالي انا اذوب من شوقي عليك
يابختك عيونك تنام تضحك ولا همك غرام
وغيرك يعاني يا حرام من كثر ما قلبه يبيك
ليتك تشاركني الشجون وبالحلوة والمرة نكون
تحبني انت بجنون وانا على نار احتريك
.
.

آسيــرة هــواكـ " M " .."


.
.
سكرت دفترهـا بعد ماحظنتهـا لصدرهـا بقوهـ وبعدهـا أبعدته عنهـا وأبـتــدت تشوف الغلاف وتفكر " فيــه "
أرتسمت أبتسامه على ملامحها الطفوليـه وقامت راحت لكبتهـا ودعســت دفترهـا تحت ثيابهــا علشـان محد يوصل لــه
وراحت لسريرهـا ورمت نفسهـا عليـه وأنسدحت على ظهــرهـا وعانقت عينهـا السقف وهي تحس روحهـــا طاايــرهـ فوق السحاب من الفرحه
اللي أقتحمت قلبهـا الصغيــر واللي ماتعــدى الـ 17 سنه

دخلت عليهـا شهد وقالت : مسك !!
مسك رفعت جسدهـا اللي كان مستلقي على السرير وقعدت وقالت : همممممم ..
شهد راحت صوب درجهـا وقالت : ماألقــى عندج مسكره!!!
مسك قامت وراح صوب الدرج وطلعت لهـا المسكرهـ : هـااااج ...
شهد ببتسامه : Thanks حيــاتــي
مسك بادلتهـا الابتسامه جات بتطلع شهد بس وقفتهـا مسك اللي قالت : خالتي أم فيصل للحيـن تحت ؟؟؟؟؟؟
شهد : أأيــه تحت للحيــن أنا نزلت سلمت عليهـا وقعدت شوي معاهـا وجيت فوق .... سلمتي عليهـا أنـتـي ؟؟
مسك هزت راسهـا بالنفي : ماسلمت
شهد أتسعت فتحت عينهـا وزادت ملامحها اللي تحمل الغرور ( رغم انهـا مو مغرورهـ ) : والله ؟؟ نزلي سلمي عليهـا شتنطرين المرهـ عندنا من الصبح
مسك : ماعـــرف شقول ... أأجي بس وأقط روحي بينهم !!؟
شهد هزت راسهـا وهي مو عاجبهـا كلام أختهـا : ماعندج سالفه واللـه ..... ( وطلعت من غرفة مسك )
مسك اللي تكتفـت وراحت وقفت جدام المنظرهـ وهي تقول بقلبهـا ( أأنــــزل ... ولــه ... لا !!!! )

وبعدهـأ قررت أنهـا تبقـى بغرفتهـا ولا تنزل لأنهـا خجوولــه بما فيهـا الكفايـه مع الغرب بس

.
.

بالبيـت اللي جنبهم
قام عبدالله من مكانه بعد ماطالع الفلم ليـن أأأخر شـــي وهو ميــت قهــر
( ياشيـن الافلام اللي من هالنوع ... أأدخل جو معاهـ أأخر شي يموت البطــل ..... صج اللي كتب القصه ماعندهـ ذوق
خلـ يكتب من البدايـه أنه الحبيب بيموت علشـان أأجهز روحي حق وفاته ..... مو متحمس ودااش جو على أنه بيوصل للي يبــه
وأأخر شي الا هو منسدح لي ع الارض قتيل ... )

شـال روحه وأخذ معاهـ قوطي الميرندا اللي أحذفه عليـه عيســى
وراح فوق على غرفته ومر من صوب غرفة عيسى طق البـاب بس محد رد عليــه ...
رجع طق مرهـ ثانيــه نفس الحاله ..
فتح البــاب لقاهـ مفتووح مو مقفول ودخــل
لقـى عيسى قاعد ع الكمبيوتر ومركب السماعـات ومسند ظهرهـ على الكرسي ونــازل شوي تحســونه شوي ويطيح من الكرسي
ومتكتف ومغمض عيوونــه
عبدالله بصوته عالي علشان يسمعه عيسى : يــاســـلام بـــس على الرومنسيــــه .. لا لا تكفـى طف الليـتات وركب شمووع تطلع ولا أحلى
عيسى مسوي له طاااف محترم
مشــى عبدالله شوي وشاااف اللي يسمعه عــيــسـى
عبدالله بأسلوب شبابي : لا لا لا لا .... ياخطيـــر..
عيسى تنهــــد بطريقه مسموعه تشبهـ التأففف
عبدالله وهو يحط قوطي الميرندا على طاولة الكمبيوتر : هــاااااك زيـــن لا تقوم علينــا .... جيت أرد لك الصاحب الغالي ( يقصد الميرندا).. يـلا سلام تبي شي ؟؟
عيسى طوول على السماعات
عبدالله بصوت خفيف : حاقرني هاا مع هالراس ... هيـن أوريك ..
طلع من غرفه عيسى وسكر البـاب

أول ماطلع عبدالله شال السماعات عيسى وألتفت على البـــاب ورد ألتفت على جهاز الكمبيوتر بضجــر
وفتح المنتـدى ودخل يوسع صدرهـ شوي

.
.
عند عبدالله اللي راح غرفته وأأخذ لــه شور ... ولبس ثوب وغتـرهـ وعقــال
وطلـع من البيــت راح لـنــايف بما أنه سعود مايبي يطلـع من البيـــت
وتواعدوا بالستـي

بالستـي وخصيصـ(ن) في احدى الكوفي شوبات اللي تارسـه هالمجمع
كانوا قاعديــن عبدالله ونايف
عبدالله يشرب نسكافيــه بينما نايف ماعندهـ ألا يطالع اللي رايحه واللي رادهـ
عبدالله لنايف : الله يعين اللي بتاخذك أنت
نايف طالع عبدالله وضحك بالخفيف : ههههههه تطنز ؟؟!!
عبدالله : مادري عندك ... كل مامرت وحدهـ ألتفت تشوفهـا .. أأثقل شوي ياريال
نايف : والله العيب منهم مو منــي ... كل وحدهـ ريحة عطرهـا تشمهـا من عند بوابة الستـي
عبدالله : دام ريحة عطرهم لهدرجه حلــوهـ .. بتعطر بعطر نسائي بـاجر علشـان عيونك تتم هنــي
نايف ضحك من قلبه وبادلـه عبدالله الضحك
نايف : حلـــووهـ .. حلــوووهـ كثــر منهـا ...
عبدالله ببتسامه : شرايك نروح السينمــا ... ملل ياأخي ...
نايف : أأوكــي ليش لا .... بس صبر شوي بطلب لي شي أأشــربــه وراد لك
عبدالله بعبط : زيـــن حط عيونك هنــي وروح .. علشان اضمن أنك بترجع
نايف وهو قايم : ههههههههه أأشوفك قطعتنـي أنت ويهك ....
عبدالله يغمز لــه : عبالك ماعرف طبعك ... أقعد أنثبر ليــن يفضــى المكان هناك من الحريم بعديــن روح أأطــلـــب
نـــايف عطاهـ أبتسامه عريضــه ورااح وهو مو معطي كلام عبدالله اي أهميـه
عبدالله هز راسـه بيأس من نايف : بو طبيــع مايوز عن طبعه ... ياليـت بس وحدهـ منهم تصفقه بشنطتهـا تطييح هيبته وتعلمه دررس ماينساهـ
.
.
على ماوصل نايف قد البنــات اللي كانوا واقفيــن رااحوا
وطلــب لــه ( تركش كافي ) .. وطالع عبدالله من بعيد اللي كان يضحك بالخفيف عليــه
نايف أبتسم وقال بقلبه ( مع ويهك تضحك هـااا ... مستانس على طيحت ويهـي )
وتم واقف ينطرهم يعطونــه القهـوهـ ... وبعد ماتنقع شوي عطووهـ قهوته ورجع قعد عند عبدالله
اللي أستلمه طنــازهـ ليــن شرب نايف أأخر قطرهـ من القهـوهـ
نايف وهو يقوم : قوم بس قوم ... لا أسبحك بالنسكافيـه اللحيـن
عبدالله اللي كانت يضحك بالخفيف : شفيكم علي اليــوم عيسوهـ يبي يسبحني بالميرندا وأنت بالنسكافيــه ... ليش مافيه ماي بالديــرهـ
نايف : لا يالطيب في مااي .... وأن شالله أنــا بغرقك فيه
عبدالله شرب أخر قطرهـ بالنسكافيـه وقام وهو يقول : بــاااااااااااال .. من قلب حااقد علي ههههههه
نايف ضحك ومشوا هو وعبدالله وراحوا لسينمــا شافوا الافلام اللي بيعرضونهـا اليـــوم
ودخلــوا فلم كوميدي
.
.
بيت بو فيصل الساعه 2 الظهــر

تجمعوا الكل على طاولة الطعام يتغــدون
ومافي ألا صوت أم فيصل اللي تكلم مشاعل عن جيرانهم اليديد : واللـه طلعوا خووش نــاس ... المرهـ محترمه وراعية وااجب وأصول ...
وبناتهـا ماعليهم كـــلام ....
مشاعل لأمه : زيــن ليش مايجونـا بيوم هي وبناتهـا خلـ نشوفهم .....
أم فيصل : أأنــا كلمت أم أحمد .. وقالت لي أأول ماتخلص ترتيب البيـت وأمورهـا وتفضـى راح تجينـا زيــارهـ ... لأنهـا مشغوله اللحيـن
تدريـن بعد يمه توهم ساكنيـن
مشاعل : زيـــن أأحنـــا نرووح لهــم .. مافيهـا شي صح ؟؟
ألا عيسى ينقز : ألا فيهـا وفيهـا بعد ... بيتهم ماتروحونــه خير شر
مشاعل بستغراب : وليش أن شالله !!؟ كاهي أمي تمدحهم وتقول أنهم خوش ناس ومحترميــن
عيسى : هم خوش ناس ومحترميـن ماقلنـا شي .. بس عندهم ولد الله يكفانـا شرهـ ... وأنــا صراحه ماأرضــى خواتــي يدخلون بيت في واااحد من طينة ولدهم
عبدالله بتسأل : ليش شفيهـ ..؟!!
عيسى : رايح يستهبل على جواهــر ذيج المرهـ جليل الاصل .....
عبدالله يطالع عيسى : من صجك ؟؟!!
عيسى : اأأيــه من صجي ... رحت له ذاك اليوم وكلمتــه .. عليــه أأسلوووب آآآآآآف لو تسمعه ودك تبط رااســـه بأقرب طابووقــه
عبدالله لأمه : دام السالفه جذي ... أأنــا رايي من راي عويس .. خواتي مايروحون بيتهم ..
أم فيصل اللي مأيدتهم : ومن قال أنــي أصلا بخليهم يروحون هناك وذاك موجود ... هم قالوا بيجونــا
شيخه اللي كانت ساكته من أول الحوار قامت وهي تقول : الحمداللــه
أم فيصل : ويــن يمه ؟؟ كلتـي شي!!
شيخه ببتسامه عريضه : وووي خالتي من مساع أأكل .. بس أنتي ماأنتبهي علي كنتي تسولفيــن
ام فيصل : أأيــه جايز ... أنا لا سولفت ماأدري عن اللي حولي ههههههه
ضحكت شيخه ورااحت فوق
الا مشاعل تقول : ترى شيخووهـ ماكلت هــاا .. صحناهـا من مساع على حطتــه
أم فيصل بستفساار : ليش يمه شفيهــا
مشاعل وهي تطالع عيسى : نااس مضايقينها من أأمس وكرامتهم ماتسمح لهم يراضونهـا
أم فيصل : من ؟؟؟
مشاعل : يبــدأ أسمه بحرف العيـن
أم فيصل لفت على عبدالله : أنت مزعلهــا !؟
عبدالله اللي ياكل ولا مهتم : لا شدخــل مو أأنــا ... هذا عويس ..
أم فيصل لعيسى : شمسوي للبنــت ؟؟
عيسى : ماسويت شي ... ( وقــال لهـا شصـار بتفصيل الملل )
أم فيصل : وووويــه !! سوود الله ويهك قول أأميــن ... شلون تقول لهــا هالحجي وهي ضيفه عندكم
عيسى وهو يتسند على الكرسي : اللحين صرت أنــا الغلطان .. وعيوز قريح معاهـا الحق
عبدالله اللي مازال ياكل ... ضحك بالخفيف وقال : حلوووهـ عيوز قريح ... كثر منهـا
عيسى ألتفت على عبدالله توهـ بيرد الا أمه تقاطعه : شوف عويس كلش ولا الغاليـه عاد ... تروح تراضيهــا وتاخذ بخاطرهــا
عيسى رفع واحد من حواجبه وهو مو عاجبه الكلام : واللــه !! شرايج بعد أأأأتـــرجاااهــا تسامحنــي ؟؟
أم فيصل : زيــن بعد تكون سويت خير بحياتك
عيسى هز راسه وهو مو عاجبه الكلام : واااااللــه بلشه هالبنــات .. تزعل على شي تافهـ وتبونـي أروح أأراضيهـا ...
أم فيصل : بتراضيهـا رضيت وله مارضيــت ... مثل ما أنت ولدي .. شيخه بنتــي
عبدالله بتلميح : ومرت ولدج أن شاللـه
عيسى ألتفت على عبدالله وطالعه بنظــرات وبعدهـا قال : يــلا يمه .. هذااااج لقيتي العروس ..... زوجيهم
أم فيصل بتسأل : أزوج من ؟
عيسى وهو يطالع عبدالله بنظرة خبث وبعدها يطالع امه : عبدالله .. و .. شيخه ... من زماان يحن يبي يتزوج الاخ .... عطوووهـ وي
عبدالله لعيسى : صج أنك نذل ... قلبت السالفه علي مع خشتك
عيسى ببتسامه نصر : علشــان تعرف تطلع أشاعات على من مرهـ ثانيــه
أم فيصل : أأصـــلا ماأفكر أأزوجهــا لواحد منكم ....
عبدالله لأمه : ليش شفينـا أأحنـــا ...
أم فيصل : مافيكم شي ... بس أنتوا مو وي زواااج
عيسى : أأنــا وااحد أأعتــرف ... ماني وي زوواج كلــش .... يعني طلعــونــي من هالسوالف والخرابيط ذي
عبدالله اللي ماعجبه الكلام قال بنبرهـ هاديـه جدا : يعنــي هــذا أأخر كلامج يمه
أم فيصل بجديه : وأأنــا الصاجه ... لا هو وي زوااج ولا انت وي زوااج .. أنت بالاول ألتزم بدووامك .. جابل شغلك .. جابل حلالك وحلال أأبوك
بعديــن قول أأبي أأتزوووج
عبدالله : ع الاقل أأنــا أشتغل مو بطالي مثل نــاس
عيسى تم يطالعه بنظرات قهــر
أم فيصل : لآ انت أحسن منه ولا هو أأحسـن منك ... أأثنينكم من طينه وحدهـ
عبدالله : قولي جذي من الاول .. ماتبين تشوفين ألا عيال فيصل ... وعيالي أأنــا بلعنتهم
أم فيصل : أن شالله بشوف عيال فيصل وعيالك وعيالكم كلكم .... بس أأأنـــت لا تفكر أأأدور لك مرهـ أذا ماأنصلح حالك
عبدالله : عزت الله طلع الشيب بويهــي وولدي توهـ بو شهريـــن
.
.

العـصــر

وهــذي حزت روحت شيخه لبيتهم كـانت قاعدهـ بالصاله لابسـه عبايتهـا وشيلتهـا وقاعدهـ على حدى هالكرااســي
تنطر السيـارهـ تجيهــا
مر عليهـا عبدالله اللي كالعادهـ هالحزهـ يروح النــادي
عبدالله لشيخه : بتــروحيـــن ؟
شيخه : أأيـــه بروح .. أأنطـــر السايق يجينــي
عبداللـه بتسأل : بتروحيـن برووحج مع السايق ...؟؟
شيخه : لا شدعوهـ أأكيــــد مهند معاهـ ..
عبدالله : بس مهند ياهــل ...
شيخه :شسوي بعد ... عزوز مشغوول .... وأأخوووي الثاني مختفـي من حياتـنــا وماندري عنه صار له فترهـ
عبدالله يسكتهـا : أأوووش .. لا تسمعج مشاعل اللحيـن وتوهقينــا ...... يــلا سـلام .. تامريـن بشي
شيخه وهي تلعب بطرف شيلتهــا وعينهــا مركزهـ على نقطه بالارض : سلامتــك
عبدالله وهو يشيل شنطته : الله يسلمج ... ( طلـــع من البيــت )
شيخه تكتفـت وتمـت تنطر سيارتهــا .. وتنطر مشاعل تخلص سبوح وتجي تقعد معاهـا قبل لا تطلــع
شوي ألا عيــســى نــازلـ وسيــدهـ على شيخه
عيسى ويدهـ الثنيــن في مخابي البنطلووون : شــيخــــه
شيخه تصد عنه : نـــعـــم ؟؟!!
عيسى : أأسف على أأسلوبي معاج أأأمـــــس
شيخه : تو الناس حــسيـــت
عيسى : المـهــم أنــي أعتــذرت لــــج
شيخه تطالعه بنظرات أحتقـار من فوق لتحت : حتــى كلمه عدلـه مثل النــاس ماتعرف تقول
عيسى : لأنـي عارف أنج مابطوليــن بالزعــل ..وعــاارف بعد أنه كل هذي الحركات تمثيليــهـ ... ( يغمز لهــا ) رااابيــن مع بعض ترى ..
وحاافظج عدل
شيخه اللي قدر يكشفهـا على طوول : آآآآآآفـ زيــن خلاص سامحنــاك ....
عيـســى ببتسامه : واللــه
شيخه تطالعه : أأيــه شفيك مو مصدق ...
عيسى يأشـر لهـا على الكيس اللي جنبهـا : ممكــن شوي
( وياخذ كيستهــا اللي كانت حاطه فيهـا ثيابهــا ويدور داخلهـا على شي ولما حصلـه حط الكيس جنبهـا )
شيخه اللي تمت تطالعه مذهولـه قالت : شخذيـــت؟؟؟؟
عيسى يرويهـا الورقــه : كلام فااضي كتبته على أنـي بعتذر منج ... بس داامج رضيتي بسرعه مايحتــاي تقري الدرر اللي كتبتهـا
شيخه اللي ماتدري ليش حست خدودهـا صارت حمرهـ وقالت محاولـه تخفي هالشي : زيـن عطني أأقــرى شكتبــت
عيسى وهو يحط الورقــه بمخبـاهـ من ورى : ماااالــه دااعــي .. لا زعلتـي مرهـ ثاني بعطيج الورقــه
شيخه : مو ملاحظ أأنــك أذا زعلـ حد منك ماتراضيــه ألا برســالـــه
عيسى : والله كل واحد له أأسلوبــه وطريقته ... وأنــا هذا أأسلوبي .. صاير روميو زمانـي ( ضحك )
شيخه ببتسامه : اللـه على الاسلوب بس ... زيــن لا تصيــر نحيس عطنــي أأقـــرى شكتبــت
عيسى وهو يروح ويقعد على اقرب كرسي : ولــيــــش مهتمه جذي ...!!
شيخه : مو مهتمه ولا شي .... بس أبي أأأضـحــــكـ شوي على خبالك
عيسى : زعلي مرهـ ثانيــه .. وضحكي ليـن تقوليـن بس
شيخه أبتسمت
شوي ألا صوت هــرن سيــارهـ بـــرى
شيخه قامت وقــالــت : شكلهـا سيارتـي .. يلا مع السلامه
عيسى : الله معاج ... سلمي على عزوز
شيخه : يوصــل ...
وطلــعت لقــت سيارتهــا وكان الدريول اللي جايهــا
ركبت ورى ومهنــد كان جداام قاعد
وراااحــــت البيــــت وهي بتموت وتعرف شكان كاتب لهــا بالرســالــه !!!!!!!؟؟
في غرفة مشاعل اللي كانت توهـا طالعه من الحمام ولبست تنــورهـ وبـلوزهـ
كانــوا جنــان عليهـا ومشطت شعرهـا ولفتــه بطريقه عشوائيــه بس حلوهـ عليــه ونزلت تحت بسرعه تبي تلحق على شيخه
بس عيسى اللي كان قاعد بالصالـه حطمهـا لما قال لهـا أأنهــا رااحــت
مشاعل وهي تتخصــر : هـذا وأنــا قاعدهـ أأسبح بسرعه بسرعه ..
عيسى : راحـــت عليــج
مشاعل وهي تقعد جنب عيسى : طبعـا خليتهـا تروح وهي زعلانــه
عيسى :لاااااااااا خبرج عتييج ... راضينـاهــا ..
مشاعل بفرحه : صج ..؟؟ شقلت لهـااا
عيسى : أأسف وماأسف ومن هالكلام ... وبعديـن اصلا شيخووهـ ماكانت زعلانه .. تتغــلـى الاخت

طلعـت لهم أم فيصل اللي كانت لابسـه عبايتهـا
عيسى لأمه : على ويــن يالغاليــه
أم فيصل : بروح لأختك المستشفـى ويمكن أنــام عندهـا اليــوم ...
مشاعل : أأخذيني يمه معــاج ....
أم فيصل : روحي لبسي عبايتج ...
مشاعل راحت بسرعه غرفتهـا علشـان تلبس عبايتهــا
أم فيصل لعيسى : وأنت ؟ ماراح تجي المستشفــى ؟
عيسى بغشمرهـ : مايمديني أأشتــاق لهــا
أم فيصل ( مامنك فايدهـ ) : زيــن قوووم
عيسى : لـيــش ؟؟
أم فيصل : قوم وصلنــا المستشفــى
عيسى : زيــن خلي عـ... ( تذكر أنه عبدالله بالنادي قام وقال ) آآآآآآآآآآآآآآآآآآآآآآآآآخ ... أأمري لله
أم فيصل : بس أول شي أأبيك ترد الصحوون مالت الجيران عليهم
عيسى رد بسرعه : ولا يمكن .... بيـت فيــه جليل الذوق ماأأطبــه .. خلي عبووود يردهم هذي شغلته
أم فيصل عقدت ملامحهـا دلاله على أنهـا عصبت وطلعـت
عيسى وهو يطلع وراهـا : الله يستر اللحيـن بتم تزف فيني ليـن أأوصلهم المستشفـى
طلــع عيسى وركب سيارته وركبت أمه وتموا ينطرون مشاعل اللي بعد 5 دقايق نزلت
وركبت ورى
عيسى : لا بعد ليش جيتي بسرعه جان تأخرتــي
مشاعل : ضيعت شيلتي كنت أأدورهــا
عيسى : زيــن ماتضيعيـــن عقلج أأنـتـــي ....

وراحــووا المستشفــى
نزلــوا أم فيصل ومشاعل بينمـا عيسـى نزلهم ورااح على أنه بيرجع ياخذ مشاعـل
مشــوا أم فيصل ومشاعل لحد غرفة جواهــر
ومشاعل من تذكرت الموقف اللي صادهـا مع طلال أبتــدى قلبهـا يرجف
ودخلــوا على جواهــر اللي كانت نايمــه
أم فيصل أبتســمت لمنظر جواهـر الملائكي وقعــدت على الكرسي ومشـاعل قعدت جنب أمهـا
ورجعت تفكــر بطــلال والغموض اللي يلف هالانســان رغم انها نسـتــه ولا جا على بالهـا هاليوم كلـــه
حطت يدهـا على قلبهـا بطريقـه غير مباشرهـ علشـان لا تثير تساؤلات أمهــا وكأنـه تبي تمسك قلبهـأ لا يطلع من صدرهـا

كلهـا دقايق معدودهـ وفتحت جواهـر عينهــا بتعــب وأول شخص طاحت عينهـا عليــه هي أمهــا
أبتسمت وهي تبعد قذلتهـا عن ويهــا وقالت بصوت مبحوح : يمــه ..؟؟ من متى أنتـي هنــي !
أم فيصل : تونــــي من شوي ... شفتج نايمه ماحبيـت أأقعــدج
جواهـر :لا شدعوهـ يمه قاعدهـ أنطرج من الساعه 2 ونص .... ( تطالع مشاعل ) .. شعول شعندج جيتـي معاهـا
مشاعل انتبهت على جواهـر وقالت ببتسامه : هـااا ...؟؟؟ أأيـــه...!!! قلت أأجي أأقعــد معــاج شوي
أم فيصل لجواهـر : بنــام عندج اليـــوم
جواهـر : لا يمه والله مايحتــاي تناميـن على الكرسي ... بتتعبيـــن
أم فيصل : أنـتـي ماعليج منــي أأنــا قلت بنام عندج يعنـي بنــام
جواهـر وهي تطالع مشاعل : زيــن خلي شعوول تنام عنــدي
مشاعل على طول ردت وقالت : لاااااااا ....... ( انتبهت على نفسهـا وقالت ) قصدي .. مايحتـاي أأنــام أنــا عندج .. أأمي تبي تكون جنبج
أنــا مو متعودهـ على المستشفــيــات وماعرف شي فيهــا
جواهـر أقتنعـت بكلام مشاعل ( 87 % ) .. وأبتسمت لهــا
مشاعل بادلتهـا الابتسامه وهي تحمد ربهـا انهـا ماانكشفـت ماتدري ليش حاسـه أنهـا ضروري ماتقول لهم عن طلال
اللي يسكن الغرفه المجاورهـ لهم ....
مع انهـا ودهـ تتكلم وتقول لحد .. بس شي بداخلهـا يمنعهـا أنهـا تجيب طـاري طلال لأي أحــــد وخااصـــه جواهـر
تمــوا قاعديـن وسالفـه تجر سالفــه لحد ماصــار الوضع كلــه سوالف وضحك ساعـات .. وجديـه ساعـات
ومشاعل تجاهد روحهـا وتحاول أنهـا تبعد طلال عن بالهـا وتسمع سوالفهم
بس مـافي أمـــل
.
.
مــرتـ سـاعــه

والجــو نفس مـاكـان لحد مادخلــوا الغرفه ثلاث حريم
جواهـر أأستغــربــت من دخولهم .. بس قالت يمكن مغلطيــن بالغرفــه
ومشاعل ألتفتت عليـهم وهي مستغربــه
بينمـا أم فيصل بعد مادققـت بوي المرهـ اللي كانت متنغبـه قالت بعد ماأرتسمت أبتسامه على شافتــها : حيــا الله أم أحمد ... ( قامت تسلم عليهم )
أم أحمد وهي تسلم على أم فيصل بحرارهـ : هـــلا ياأختــي شلونج
أم فيصل : الحمدلله فديتج .... تفضلي حبيبتــي ( وتوسع لهـا علشـان تقعد بمكانها )
أم أحمد وهي تقعد : داام فضلج
مشاعل خذت سلة الورد اللي كانت شهد شايلتهـا وحطتهـا على الطاولـه
أم فيصل سلمت على البنــات ومشاعل نفس الشي
وقعدت شهد جنب أمهـا بينمــا مسك ومشاعل قعدوا على طرف سرير جواهـر اللي بدورهـا أستعدلت بقعدتهـا علشان تسوي مكان لمشاعل ومسك
جواهـر ببتسامه لأم أحمد : من زمــان ودي أأشوفج خالتــي
أم أحمد : ووي ياقلبي ...أأنـــا اليوم فضيت روحي علشــان أأشوفج وأتطمن عليج
جواهـر بخجل : تسلميــن خالتـي ماتقصريـــن .. كلفنـا عليج
أم أحمد : ووووويــه مافيها كلافه ولا شي .. أنتي مثل بنـتــي
شهد وهي تشيل الغشوهـ : ماتشوفيــن شر حيـاتـي
جواهـر : الشــر مايجي أن شاللـه
مسك شالت غشوتهـا هي بعد
وأندمجوا البنــات مع بعض بســرعه رهيبــه
ألا أنه جواهــر كانت تحس بلمحة غرور في شهــد ( وهذا طبعـا من شكلهـا الخارجي ) .. بس بعد حبتهـا
وصــار الجو خليط بيـن سوالف أم أحمد وأم فيصل
وجواهــر وشهد
ومشاعل ومسك

مسـك اللي كانت قاعدهـ جنب مشاعل مثل ماتدرون سألتهـا : ألا ماقلتي لي كم عمرج ..؟!!
مشاعل : عمري 20 سنـــه ..
مسك بذهول : واللـــه ؟؟!!
مشاعل ببتســامه ساحرهـ : أأيــه والله.. شفيج مو مصدقــه
مسك : شكلج أأصغــر من عمــرج .. على بالي كبري
مشاعل بتسأل وهي مازالت مبتسمه : أنتــي كم عمرج ؟؟!!
مسك تلعب بطرف شيلتهـا : 17 سنه ..
مشاعل : ووي صغنونه يعني
مسك ضحكت بالخفيف : شفتـي ... بس هــا مو تقوليـن لحد .. ترى كل مسألنـي حد كم عمرج قلت لهم 20
مشاعل ضحكت

شوي ألا صوت جوال أم فيصل يقطع الـجو الحلــو
أم فيصل وهي ترد : أألــووو ... هــلا يمه ...... آآيــه للحيـن عند جواهــر .. آآهــااا .... يعني بترووح اللحيـن..؟!! .... زيــن أنت ويــنك فيــه
؟؟؟ ... يعني قريب !!.... آآهــااا زيــن بقول لأختك تجهز روحهــا ..... ( بنفاذ صبر قالت ) زيــــــن ووويــه .. شنو ربعك بيطيرون ... ( سكتت شوي وأرتسمت أبتسامه على ويهــا وقالت ) مع ويهــك ..المهم المهم أسمع .. أول ماتوصل المستشفـى دق لي رنه
يلا زيــن بس لا تتأخر ... مـعـ .. مع السلامه .. ( وسكـــرت )
أم فيصل لمشاعل : تــرى أأخوج بيجي ياخذج اللحيـــن
مشاعل بتحطم : لــيــــش ... أأبي أأقعد معاكم شوي
أم فيصل : يقول يبي يروح لربعــه .. متواعد معاهم .... يعني ماتعرفيــن أأخوج .. ( تكلم أم أحمد ) .. تقولين متزووج ربعه !!
ضحكت أم أحمد وشهد على تعلييييق أم فيصل
جواهــر : ووويــه عاد اللحيــن داامــه طالع مع ربـعــه بيحكرنــا بريحة عطرهـ هههههه
وأشتعل المكــان بالضحك
مشاعل بقلبهـا ( آآآآآف منك ياعيســوهـ ياهادم الونــاسـه .. لما أستانســت جاااي بتاخذنــي )
بعد دقــايق ألا جوال أم فيصل رنه وسكـــر
أم فيصل بعد ماشافت الرقم : كــاهــو أأخوج وصــــل
مشاعل وهي تلبس شيلتهــا بينمـا عبايتهـا مافصختهــا كلش من دخلت ليـن هاللحظه
لفت شيلتهـا عدل ورجعت قعــدت جنب مســك وقـالت لهــا : عندج جوال ؟؟!!
مسـك : آآكيـــد .. في حد بهلـ زمن ماعندهـ جوال
مشاعل ضحكت وقالت : عيـــل سجلي رقمي عندج ...
مسك طلعت جوالهــا وسجلت رقم مشاعل
مشاعل بطريقه تشبه التهديد بس بروح حلوهـ : مو ماتتصليــــن .. أأذبــحج تــرى هههههه
مسك وهي ترد تدخل جوالهـا بشنطتهـا : وأأنــا أأقــدر هههههههه
مشاعل طالعت ساعة يدهـا وقالت وهي تتكتف : آآف ... بــرجع البيــت مبجر ..
مسـك أكتفت بالابتسامه

دقايق ألا ذاك اللي أقتحم غرفه جواهـر لا أحم ولا دستــور وصوته وهو يغنـي داااش قبلــه
عبدالله :الله لما أتكلم كنك تغنـي أترنـم والورد مـ........ ( لما شاف انه في ناس بالغرفه غير أمه وخواته طلع من الغرفه وهــو منحرج )
شهد اللي تخرعت من طريقه دخولــه : بسم الله .. منو ذي
أم فيصل اللي أنحرجت منه : هــذا عبدالله ولدي ... مايدري أنكم هنــي
أم أحمد اللي أبتسمت أبتسامه عريضه : الله يهداهـ جذي النــاس يفتحوون البــاب ؟؟!!
جواهــر اللي أنتفض قلبهــا من طريقة فتحته للباب قالت : هــذااا دوومــه دفش جذي .. مايعرف لا ذوق ولا أتكيـت .. ولا بعد دااش مستطرب الاخ
( تكلم أمهـا ) يمه أنتـي ماقلتي عيسى اللي بيجي لمشاعل
أم فيصل : متــى قلت ؟؟!! اللي كان يكلمني من شوي عبدالله مو عيســى
جواهـر : وانـا على بالي عيســى
رن جوال أم فيصل وردت بعد ماقالت : كاهو أتصل .. ( ترد على عبدالله ) ... أألــوووو .. جذي النــاس يفتحوون البــاب ؟؟؟

عبدالله بفشييلــه : وأنــا شدرانــي أنه في حرييم دااخـــل .. ماقلتي لي
أم أحمد لأم فيصل : خليــه يدخل ... بسلم عليــه
أم فيصل لعبدالله : تعــال دش ... بتسلم عليك المرهـ ...
عبدالله اللي منقطع ويهــا : لا يمه ويــن أأدش المكان كله حريم.... خلي مشاعل تطلع لي ..
أم فيصل حكرت لـه : أأيــه تعال سلم كاهي المرهـ تنطــرك يلا مع السلامه .... ( وسكرت من عندهـ )

عبدالله وهو يطالع جوالـه قال وهو يدخل جوالـه بمخبــاهـ : الله يساااااااااااااامـــج يايمــه على هالحركه
عدل غترته وتأكد أنه ثوبـه مرتب
وحط يدهـ على انه بيدخــل وسمى بسم الله جنه دااش حرب وبعد طول عذاب فتح البــاب بطريقه مؤدبــه وقال : الـســلام عليكم
اللي بالغرفه كلهم : وعليكم الســلام
عبدالله قرب صوب أم أحمد وسلم عليهـا باليد
قالت له أم أحمد : شلــونك يبــه ؟؟!!
عبدالله بصوته الرجولي المبحوح وهو مازال منحرج : والله تمام خالتـي ... شلونج انتـي
أم أحمد : أنــا بخيــر يامك
عبدالله أبتسم لهـا وطالع مشاعل اللي كانت قاعدهـ جنب بنت ( اللي هي مسك ) وقال : يــلا مشــاعل مشينــا ...
الا جواهـر اللي تدري أنه يبي يطلع بسرعه قالت : شدعوووهـ ... مافي ماتشوفيــن شـــر ...
عبدالله قال جملتــه لمشاعل وطلــع من الغرفــه
جواهـر ضحكت : بـــــل يبي يطلع بسرعه ... ( تكلم مشاعل ) .. قومي طلعي لــه لا يغمى عليـه برى
شهد اللي تغشت هي ومسك لما دخل عبدالله نزلت الغشوهـ وقالت : أأخوج شكله يستحي هههه
جواهـر : ماعليج منه ... يتصنع الحيـــا ...
مشاعل قامت وقالت وهي تسلم على ام أحمد وبعدهـا على البنــات : خلـ نشوفكم ...
أم أحمد : أأن شالـلـه يمه ...
أم فيصل : تحملي بروووحج مشاعل
مشاعل هزت راسهـا بالايجاب وطلعت
لقــت عبدالله واقف ينطرهـا
مشاعل مشت جنب عبدالله اللي مانطق بـ ولا حرف وقالت : لهدرجه تستحــي ...
عبدالله وهو ينفخ بأرتيـــاح شديد : الله يسامح الوالدهـ بس ...... حسيــت روووحي .. ( سكـت بعدهـا قالـ ) مافي كلمه توصف لج حالي لما دخلـت
مشاعل : علشـان تتأدب وتعرف شلون تفتح البــاب مرهـ ثانــي
عبدالله : أأنــا هذا اللي حارجنــي ولا بعد داااش أأنشــز أنا وصوتي جنه فحيح حيــهـ ....
مشاعل ضحكت على عبدالله اللي بايـنــه انه منحرج حيــــــــل

.
.

بالليــل الساعه 8 وربــع
في بيــت بو عبدالعزيز وخصيصـ(ن) غرفة عبدالعزيز


اللي اليـــوم ناوي ينام مبجر علشــان يـروح الشركه باجر من وقت .. وهذي عوايــدهـ
كــان تفكيــرهـ عنــد طــلال...
وشلــون راح يقـــدر يسـاعدهـ علشــان يوقف على ريلــه من يــديــــد ...
وهم يفكــر بأمــه اللي من طلـع طلال من البيــت وحالهـا كل يوم يتدهــور ...
تبيــن للكــل أنهـا مرتاحه .. لكــن محد فاهم اللي يدور براســها غير عبدالعــزيز
معقــولـه يعني بترتاح وواحد من عيالهـا ماتعــــرف أرضــه من سمــاهـ
وخاصـه بعد ماقــطــع عبدالعزيز أخبار طلال عن أأمـــه ... وترجاهـا أأنــهـا ماتضغط عليـــه
وأنه كل هذا علشـان مصلحة طلال ... صحتهـا قامت تدهور كلـ يوم أأكثــر عن اللي قبلــه

كـــان شايــل حمــل كبيــــر على ظهــره ...
مو كفــايــه عليـــه حمــل ســارهـ اللي زعلـــت من كم يـــوم ولا رضـت تكلمه ولا حتى تشوفــه
قام قعد لما طرت سارهـ على بالـــه ...
عبدالعزيز اللي نسـى يتصل لهـا بعد ماحاول يشوفهـا بلا فايدهـ قال وهو يلوم نفسـه : شفيني أنــا أأذكــر كل شي ألا هــي ...
أأخذ جوالـه ودق رقم ســارهـ
اللي طــول بالرنيــن وبعدهـا جاهـ صوتهـا : أألــووووو
عبدالعزيز أبتسم : أأدري أنج زعلانــه ..؟!!
سـارهـ بدون نفس : نــعــم عبدالعزيز .. فيــه شي ؟؟
عبدالعزيز : آآفـاااا .. شكلج للحيـن شايلـه بقلبج
سـارهـ بنفس اللهجه : عبدالعزيز شوف .... أنــا ماأحس أنــي مخطــوبـــه ... وماأحس بعد انه في حد ينقال له خطيبي يشتاق لي كل يوم وكل ساعه
أنــت زيــن منك أأذا دقيت من شهـر لشهر وأحيـان يمر شهريــن بالعافيـه تذكر رقمي...أأبي أأعرف أأنــا شموقعـي بحيـاتـك ..؟؟
عبدالعزيز اللي حس بالذنب تجـاهـا : ســارهـ شوفي ... أأنــاا من صجي مشغول ومو فاضــــي ..... وماعندي وقت أأطل بوي امــي حتــى ..
أرجوج قدري ظروفــي
سـارهـ بتنرفز : أيـ ظروف اللي أنت تتكلم عنهــا ... كل يوم ظروفي وظروفي ..... يعني أنــا ماعندي ظروف ..؟ على بالك انا طول وقتي فاضيــه
أنــا دراستــي ماقمت أأهتم فيهــا بأسبابك ... وزيـن أأذا جبت نسبه عدله هالسنــه .. قبل كنت تتصل وتشجعنــي على الدراســه واللحيــن ولا تذكرني
ماتقول لي شسالفتك أنت ؟؟!
عبدالعزيز اللي أسلوبهـا معاه قهـرهـ .. بس مازال مقدر موقفهـا : حبيبـتـي .. صدقيني أنــا أأسف .... وأدري بعد انـي مقصر واايد بحقج
مــن جذي أتصلت لج اليـــوم
ســارهـ من طرف خشمهـا : مشكــور .. تعبتك معاي ..؟! .. عسى بس رصيدك مايخلص على هالكم كلمه اللي بتقولهـا اللحيــن
عبدالعزيز بجديــه : ســارهـ ... شفيج تكلميني بهلـ طريــقــه
سـارهـ بغضب : عبدالعزيز أأنـــا تعبــت .... تعرف يعني شنو تعــبـــت ... كل رفيجاتــي يسولفون عن خطاطيبهم .. وشسووا لهم .. وويـن ودوهم
وشنو أأخر كلمه قالوهـا حقهم ..وشنهـي أأخر هديـه جابوهـا لهم ... كل وحدهـ فيهم تحس بحب خطيبهـا لهــا وتحلم باليـوم اللي تجتمع فيـه معاهـ .. وليـن سألونـي عنك قلت لهم وووويــه أنـا جوالي مايسكت كلش .. أربعه وعشريـن ساعه يتصل عـلــي ...
وكل يوم موديني مكــان .. ولـه جايب لي هديـــه
وأنــا مالت على حظي ... ماشفتك صار لي فوق الـثــلاث شهـــووور ..... ( سكتت شوي وكان بايـن أنهـا صاحت بس تحاول تخفي البكاء بكلامهـا )
عبدالعزيز تكفــى ... سو خير بحياتك وقولي .. أأنــت جابريـنك علي ؟؟ ماخذنـــي مغصوووب ؟؟!!!
عبدالعزيز بذهول : نـعــم ؟؟
ســارهـ : اللي سمعته ..؟ أأنت ماخذنــي برضاك ولــه مغصووب علي .... رغم أنه بايــن أأنك مغصوب يعني مايحتاي تتعب روحك وتجاوب...
عبدالعزيز بـحـدهـ لسارهـ : ليش شايفتنـي بنت علشـان يغصبوني عليج .. لو ماأبيج جان قلت من البدايـه ماأأبيـــج
سـارهـ بأنفعـال : وأأنــاا أأقولك أيـاهـا اللحيــن .. ماااااأأبيـــك .. ( أنصعق عبدالعزيز من كلامهـا ) .. أأذاااا أنت مو مهتم لوجودي بحياتك
ترى توهم جاينـا خطاطيب وأنــا قلت حق أأمـــي تقول لهم أأنــي بفــكــــر ...
عبدالعزيز بصدمـه كبيــرهـ : شتخربطيــن أنتــي ...؟؟؟ أنـتــي مخطوووبــــه .. شلون تنطريــن النــاس وأنتــي لي
سـارهـ بعصبيه : مـانــي ملك أحد .. ولا تقول أنــتــي لي .... ماني سيارهـ شريتهــا وحطيتهـا على جنب .. علشـان لا تمللت تستخدمهـا
وماتبي حد يقرب صوبهـا ولا يجيسهــا ..... شووفـ .. أنــت بايــن انك ماتبي هالزواج من الاســاس .. خلاص ياأخي أفصخ الخطووبــه وريح روحك مني
وفكنـــي أنــا من هالعذاب اللي أنــا فيـــه
عبدالعزيز يحاول يستوعب الكلام اللي قالتــه : لحظه لحظه ... أنـتي فاهمه معنـى كلامج .. ولــه قاعدهـ تقوليـن كلام ماتقصديــن
سارهـ : ليش هبلــه ؟؟!! أنــا فاهمه كل حرف قلـتـه .. ومو مستعدهـ أبقــى مع وااحد مايبينــي
عبدالعزيز بغضب وصوت رجولي لأول مرهـ يستعمله مع سارهـ : شوفي سارووهـ .... أأنــا بسوي روحي ماسمعت ولا حرف من الي قلتيــه
حطي عقلج برااسج وفكــري عدل .. والحبيب اللي خليتيـه ينطر هو وأهلــه .. صرفيهم .. قولي لهم أنج مخطووبــه لأنج ماراح تاخذينه داامج على ذمتي .........
سـارهـ بغضب عارم : يعني السالفه عنــاد
عبدالعزيز : أأعتبريهـا اللي تعتبريــن .... شوفي لا تخليني أتصرف معــاج تصــرف أنــا مو حاابـــــه ... شكلج ماعرفتيني لا عصبت شسوي
سارهـ : وأنت شكلك ماعرفتنـي لا عنــادت شراح أأسوي
عبدالعزيز قال علشـان لا يتهور : مع السلامه باجر بتصل عليج ... وأأحســن لج أأنج ترديـــن علي وماتطنشيــن ... ( سكــــر )

حذف جوالـه جنبــه بقوهـ وهو يقول : شهلـ مصايب اللي تتنـاثــر علي من كل صـــوووووب ..

نهـايــه الجزء الثاني عشــر

الـجــزء الثالث عشر

( الفــصــل الاول )
.
.
.

الـيـوم الـتـالـي

طلــع طــلال من المستشفـى اليــوم بعد أصــرار منــهـ بدون لا يقول لعبدالعزيز ولا حتى سلمـان
لأنه عارف أنهم راح يمنعــونـــــه .. فقال يطلع ويحطهم جدام الامر الواقـــع
وأخذ لــه تاكسي ورااح شقتـه
فتــح البــاب ودخــــل كــانت الشقـــه بــاردهـ حيل بما أنه صــار لهـا المكيفات فترهـ مشغلـه
أتجهـ سيدهـ صوب المكيف وبندهـ لأنـه هو بنفسه برداان
دخلـ داارهـ لقاهـا معفوسه فوق وتحت .... تنهــد بمــللـ ..
وأبــتــدى ينظف المكــــان ... ونــظــف الصـاله والشقه كلهـــا

ولما خلصــ راح المطبخ يدور لـه شي ياكلـــه
فتــح الثلاجه مالقـى فيهـا ولا شي ... غير غرشة ماي وحيدهـ دااخل
سكر الثـلاجه وهو يقول : يبيلي أأروح الجميعه اليــوم .....
دخل غرفته وأخذ لـه ثيـاب ودخلـ سبـــح وطلـــع وهو حااس روحه أنشط من النشاط نفسـه
رااح أنســدح على سريرهـ وغمض عيونـــه
اليــوم ولأول مرهـ من بعد طردته من البيــــت يحس أنه رااح يقدر ينــــام عـــدل

.
.
.

صـــوووت الــجــــرس حااااشـــر المــكــان .. بالاضافه لجوالـــه اللي مايمديـه يسكت ألا يرجع يرن من يديد
فتح عينه طلال وشاف الجواال لقـى رقم سلمــان قام قعد وهو يقول : اللـــه يعيني على لســانـــهـ ...
قام من مكــانه وسلمــان للحيــن معلق الجرس
فتح باب الشقه الا سلمــان اللي قال له بتهديد : والللـه ياطلووول لو أنك مافتحت جااانـ دخلت عليك وأرتكبت فيك جررريمــــه
طلال وهو يحك راسه بخموول : كنت رااقد ياأخي ... شفيك دوشتنـي ..
سلمــان وهو يدخل : ماتقول لي شحقه طالع من المستشفــى
طلال يسكر باب الشقه: المستشفـى حق الناس المريضــه .. وأنــا الحمدالله مافيني الا كل خيـــر
سلمـان رمى نفسه على الكرسي : أأنـــــا تعبـتـ منك خلاص .... وصلت لقمة اليأس معاك
طلال أبتسم وقال لــه : شوف أنــا يوعـان .. شرايك نطلع ناكـل لنــا شي ....
سلمان طالعه وقال لــه : أأكيــد بتكون يوعــان .. شفت ثلاجتك أنت .... مادري حق شنو شاريهــا !!!!
طلال : بهذي صدقت .... مافيهــا شي كلــــش .. فكرت أروح الجمعيـه اليــوم
سلمـان : وشتنطـــر ؟!!
طلال : أقولك يوعــان ...
سلمـان قام وقال لــه : زيــن يــلا أوديك معصرهـ أأأأكل ليــن تشبع وبعدهـا أأترس هاللي يسمونهـا ثلاجه
طلال أبتسم لـه أبتسامه عريضه : حاضـــر ... صبر أأبــدل هدوومي وجاايك

دخــل طلال يبدل هدومـــه بينمــا سلمـان رجع قعد بعد ماشغل التلفزيون وأخذ الريموت وقعد يفرفر يدور شي يسليـه لحد مايخلص طلال
بعد دقايق الا طلال طالع وهو كااشخ أخر كشخه
سلمان يصفر قالـ : كااااااااشــخ شعندك ؟؟
طلال وهو يطالع ثيابــه ويرجع يطالع سلمـان : الحيــن هذي تسميهـا كشخهـ ...
سلمـان وهو يوقف : بنسبه لي ... أأيــــه
طلال : زيــن شوف .. بنطلع بسيارتـي أأوكي ...
سلمـان : وشمعنـى يعني ؟؟
طلال مبتسم : ودي أأسوق ...
سلمـان : على أأمرك ياسيدي .. نطلع بسيـارتك .... وتمشيني وتونسني على حسابك بعدهـا نروح الجمعيـه
طلال ضحك بالخفيف : تــامر أأمـــر
سلمــان: يــلا مشيـنـــا ...

.
.
بالشـركه

عند عبدالعزيز اللي ماكان عندهـ شغله كان قاعد على مكتبه مسند راسـه لورى
وأأفكــار تجيبه وأفكــار توديــــه ...
تنهــد من قلبـه لما تذكر موقفه مع سارهـ أأمس ...
رخـى راسـه شوي وأأخذ القلم اللي كان محطوط جدامه وابتدى يطق بـطــرف راس القلم بالخفيف على الطاولـه
ماكان في صوت بالمكتب غيــر صوت القلم وهدوء قــاتــل يخيم على الجو
وأأفكـــــار عبدالعزيز كل مالهـا وتكثــر وهو يتعمق فيهـا أأكثــر

"" طقـ .. طقـ .. طقـ ... طقـ "" ( صوت القلم )

لحد مادخل عليــه عبدالله وقطع حبــل أفكــارهـ : ســـلام
عبدالعزيز وهو يهد القلم ويطالع عبدالله بأبتسامه : هــلا عبداللـه
عبدالله وهو يتقدم : مشغولـ ..؟!!
عبدالعزيز : لا واللـه قاعد فاضي لا شغله ولا مشغله
عبدالله يغمز لـه : وهــذا ميزة أنك تكون ولد صاحب الشركه تقعد مرتاح مكانك وأخر الشهر تاخذ راتبك باردهـ مبردهـ
عبدالعزيز يطالعه بطرف عينه والابتسامه مازالت على ويهـا: بس هذا مو طبعــي ...
عبدالله وهو يقعد وعلى ويهـا أأبتسامه صافيـه : بس طبعي الله يسلمكـ ... المهم .... شلونك شخبارك شمسوي ...
عبدالعزيز : قاعديــن بميلس أحنـــا .. ؟
عبدالله بملل : ياأخي متملل ... طقــت جبدي ..قلت أأجي أأدردش معاك شوي .... لا ويقولون لي ألتزم بدواامكـ ....
أأنــا جيت وله ماجيت الراتب ماخذهـ ماخذهـ أأخر الشهــر
عبدالعزيز : بس المفروض أنك تجي ( قالهـا بستهزاء بس بطيب نيه ) حتى لو أنك ظــامن المادهـ .....؟!
عبدالله : هالحجي مأخوذ خيـــرهـ
عبدالعزيز : وهم لازم تكون قـــدوهـ للموظفيــــن
عبدالله يسكته : بس بس .. والي يرحم والديك .... لا تبتدي لي أسطوانه جواهــر ... لايعه جبدي منهـا بالبيـــت
عبدالعزيز ضحك على طريقه عبدالله وقال : شخبار الاهـــل
عبدالله : والله الوالد ماأشوفه ألا هنــي بالشركه .. آآمــا بالبيــــت ماندري عن هوى داارهـ ....كافي شرهـ وخيرهـ عنا
وأذا تسأل عن الوالدهـ والاخوان الباقيـن فهم بأحسـن حال
عبدالعزيز هز راسه بتفهم : دوم أن شاللـه
عبدالله : وانت ... طمنا عن أحوالك ...؟؟!!!
عبدالعزيز تنهد تنهيدهـ طويله وقال : واللـه تمــــام .... ماشي حالنـــا
عبداللـه هز راسـه بتفهم هو الثاني

شوي الا ذاك اللي داش عليـهم المكتب وقال لهم أنه بو فيصل يبي عبداللـه
أول ماطلع الا عبدالله يقول لعبدالعزيز : هذا مايعرف يطق البــاب قبل لا يدش ؟؟؟؟ولــه ماعلموهـ أنه هذا يسمونه قلة أدب وأحترام ؟؟
عبدالعزيز قال متجاهل سؤالـه : قوووم بس قووم .. روح حق عمي .....
عبدالله قام وقال بغشمرهـ وهو يتصنع التنرفز :أأصـــلا بقوم مايحتاي تطردنــي أنت وشكلك .... سلام
عبدالعزيز ضحك بالخفيف وقال: الله معاك ... سكر الباب وراااكـ
عبدالله : آآيــه يبــه قمت تطردنــي بعد .... الله يالدنيـــا .. هذا وأنا ولد عمك .. ع العموم أنــا رايح أأشوف الاستــاذ بدر شيبي ولا تحلم تشوفيني هــااا .. ( أبتسمت أأبتســـامه عريــضه )
طلع من مكتب عبدالعزيز وتوجهـ لمكتب أأبـــوهـ

جــا بيدخل ألا السكرتيرهـ توقفه : سوري أستاز عبدالله .. بدي أعطيـه خبر أنك أجيـت
عبدالله بستغراب: شنو تعطينه خبر .. أأنــا ولدهـ
السكرتيرهـ ببتسامه وبأسلوب حلو فيه لمحة ترجي: ولو أستاز عبدالله بعرف ...!! بس هيدا شغلي ... بليــــز


عبدالله أستسلم للأمر الواقع ونطرهـا ليــن قالت حق أأبوهـ أنه عبداللـه راح يدخل
عبدالله بقلبه ( هذا وأنــا ولدهـ لازم يعطونه خبر أأنــي بدخل ... عيل الغرب شلوون ..؟ الله يعينهم صراحه )
وبعد ثواني قليله قطع حبل أأفكـــارهـ صوت السكرتيرهـ اللي طلبت منه يدخل
عبدالله وهو متجه لباب المكتب : يعني جذي جذاك كنت بدخل .. مطولتها وهي قصيرهـ شحقــه ..؟؟؟؟ والللــــه حالـه !!
دخل المكتب الا بـ أبو فيصل اللي كان قاعد بكل شموخه على مكتبه وجدامه كم ورقه ... هذا غير الورقه اللي كانت بيدهـ وكان يقراهـا بتمعـن
عبدالله بصوت أزعج بو فيصل : سلاااااااااااام يبــه ...
( وجــى وقعد على الكرسي وقال وهو يحط ذراعه على طرف المكتب ) ... يقولون تبيني ( بغشمرهـ) أأكيد أشتقت لي
مايمديـه يكمل جملته ألا بصوت بو فيصل الغاضب : قـــــــــــــــــــــــــوم !!!
عبدالله فز من طولــه وقال برتباك : شفيـــك يبه الله يهدااك ... شبلاك عصبت
بوفيصل بغضب : دااااش قهوه أنــت ..؟ ولــه مكتب ..... ماتعرف تستأذن قبل لا تقعد ... لا بعد تعال أقعد فوق المكتب أأحســن
عبدالله برتباك وااضح : يبــــه .....
بو فيصل قاطعه : وحطبــه ... أنثرب أأشوف
عبدالله : توك قايل لي قووم .. والحيـن أنثرب ..؟؟ حـــدد الله يطول بعمرك
بو فيصل بجديه مازالت تحمل نبرة العصبيه : شلون معاك أنت ؟؟؟؟ بتخلصنـي وتقعد ولــــه .....
عبدالله وهو يقعد قاطع أبوهـ وقال : لا ولــه .. ولا ولـتيــن ... بقعد بقعــد ... تدلل ياطويل العمر ... أأمر شبغيــت
بو فيصل سكت شوي يهدي أعصابـه بعدهـا قال : اليــوم لا رجعت البيــت قول لأمك تحسب حسابي بالغــدى ... بتغدى بالبيــت اليـــوم
عبدالله ببتسامه عريضه : هـــذي الساعه المباركه اللي نشوف سعادتك مجابلنـا على الطاولـــه
بو فيصل : تستهبــل !!!
عبدالله رد بسرعه : لا لاياطويل العمر ...ماعاش اللي يستهبل عليك ..... بس قاعد أوصف لك شعوري ( يتكلم باللغه العربيـه الفصحى ) تجــاهـ ماأمرت بــــه ياأأبــتــاهـ
بوفيصل وصل حدهـ : قووووم .. قوووم .. ورني مقفاااك أأشوف ... أنت مو كفو حشييمـــه
عبدالله قام وقال بصوت واطي : أأأيــه أأشوفك حااشمني من دخلــت !!
بو فيصل بغضب : شقلـــت ؟؟؟
عبدالله تخسبق لأنه صوت بو فيصل لا صرخ كل الرجوولـه اللي بالدنيا تتجمع فيه: مااقلــت شي ... قلت صج كلامك أأنـــا مو وي حد يحشمنـــي
بو فيصل : يلا أأشوف برى ....
عبدالله بصوت وااطي : يبـه الله يهداك .. وط صوت شوي ... اللحيـن تبيني أأطيح من عين الشقرى اللي بـــــرى .. تبيهـا تقول ( يتكلم باللبنــاني ) الاستاز بدر طرد أبنو عبدالله من مكتبو
بو فيصل يحاول يتمالك أعصابه لأخر لــه :شوف أأطلع بالزيــن لا تشوف شي مايعجبك
عبدالله وهو متجه لباب المكتب : زيـــن بطلع لا تعصب مب زيــن لك الله يهداك ... تبيني أأقول للوالدهـ انهـا تحسب أحسابك بس ؟؟!!
بو فيصل : آآآيـــه
عبدالله ببتسامه عريضه : ماتبي أأوصل لهــا شي ثانـي( يغمز لهـ ) ... كم كلمه حلوهـ مثــلا ..
بوفيصل عطاهـ نظرات بدون مايرد
عبدالله ضحك : عااد يبه شدعوهـ أأضحك ع الاقل .... ( حس أنه لو يزيد حرف بيجيــه الملف اللي على المكتب على ويهــا فقال ) زيــن زيــن .. كاني طــالــع .. مع السلامه

.
.

طلع عبدالله من المكتب والابتسامه على شفاته طالع السكرتيرهـ بنظرات خلتهـا تنحرج
ومشـى عنهــا ....
راح مكتبــه دخل وسكر البــاب وراهـ رمـى نفسـه على واحد من الكرسيــن اللي موجوديـن جدام المكتب وقــال : اليـــوم مشتهي يجابلنــا شعندهـ ؟؟
اللـــه يستـــر منك يايبـــه .... الله يستــر بس



الظهــر ببيــت بو عبدالعزيز

دخل عبدالعزيز البيــت وقال لهم أنه مايبي غــدى ..
راح سيدهـ غرفته وأخذ لــه ثيــاب ودخل يسبح يحاول يرخي أعصابه المشدودهـ من أأمس
طلــع من الحمام ( الله يعزكم ) وأعصابه تمام راح قعد على طرف سريرهـ
وعلى طول بدون أدنى تفكير أأخذ جوالــه وأتصل على ســارهـ
رن وااايــــد بس مامن مجيب
رجع أتصــل مرهـ ثانيـــه نفس الحال
والمرهـ الثالث نفس الشي
عض على شفته السفليـه وقال : سويتيهــا ..؟ أأبــتــديتـي عنادج يــاســـارهـ
طرش لهــا مسج ... وبعدهـا أستلقـى على سريرهـ وتلحف وغمض عيونه على أمل أنه ينــام مرتـــاح

عند سارهـ
اللي ثار غضبهـا لما أستلمت المسج اللي كان مكتــوب فيــه
" أظــن قلت لج أمس ... أني بتصل لج اليــــوم وطلبت منج ترديـن ..
بس أنتي شكلج راكبــه راسج ومعــانــدهـ ....
حياتــي ماأبي أتهور وأتصرف تصرف أحتمال أندم عليــه وتندميـن انتي عليـــه
تدريـن أني آآحبــج وكل الافكار اللي ببالج تراهـا وهم بـ وهم
.. وضحت لج سبب عدم اتصالي لج طول هالفتـرهـ بالآمس
والمطلوب منج أنج تقدريـن وماتكونين أنـانيــه .. لأنه ياعمري هذا واجب الزووجهـ .. وحطي تحت كلمه الزوجه خطيـن
ع العموم بتصل لج الساعه 6 .. او 7 ... وأذا تسمحيــن ردي ... حبيبج عبدالعزيز "

مسـحت سارهـ المسج وتكتفت بتنرفز خفيف : ماأبي أأرد عليك ولا ابي أكلمك .. وبشوف شراح تسوي ياولد سلطان الـ (..)
قامت من مكانهـا وراحت لأمهـا اللي كانت قاعدهـ بالصاله تحت
قعدت جنبهـا وقالت : يمـــه ... ممكن أطلب منج طلب
أم سارهـ : خير يمه ..؟ شبغيـتــي
سارهـ : يصير أخذ السايق اليوم العصــر .. بروح مشوار قصيـــر وبرجع
أم سارهـ : ويــن بتروحيـــن يمه ...
سارهـ ببتسامه تخفي وراهـا قهر كبير : بروح أأبـــدل رقمي

.
.

بيت بو فيصل


وخصيص على طاوله الطعام الكل قاعد بس ولا واحد فيهم ياكل
لأنهم ينطرون بو فيصل اللي قال لهم ( على لسان عبدالله ) أنـــه راح يجي يتغــدى معاهم اليــوم
عيسى وهو يلعب بالشوكه : يوعــنـــا أأبـــــوك هذا ...
عبدالله اللي كان متسند على الكرسي : قالـ لنــا ننطرهـ .. وأذا كلنـا ولا نطرنــاهـ بيخليك ترجع اللي كلته كلــه بصحنك
أم فيصل عقدت حواجبهـا بقرف : شهلـ كلام .... جدامك نعمه
مشاعل بملل وهي تلعب بخلصه من شعرهـا : أبوي دوومــه عصبي جذي ...
عيسى يطالع مشاعل اللي كانت قاعدهـ جنبه : هذا العصبيـــه تلميذته ...
أم فيصل بحزم : بس ياعيسى .. عيب تتكلم عن أأبوك جذي
مشاعل لأمهـا : يوعانه يمه ... ماكلت شي اليــوم كلش
عيسى تنهد بملل : عيل شتقوليـن عن حالي ... مادخلـ حلجي ولا شي اللهم مااي بس
قطع كلامهم دخول بوفيصل البيـــت : السلام عليكم
كلهم : وعليكم السلام
قاموا عيسى ومشاعل سلموا على أبوهم وكلـ(ن) رجع كرسيــه
راح بوفيصل فوق على طوول
عبدالله وهو رافع واحد من حواجبـه : هاااا !!!! ... يعني شلون مابناكل اليــوم ؟؟
عيسى يتكتف بمللـ : بيروح يبدل الكشخه ... بكشخه ثانيـــه ... بعد تدري كشخة الشغل غير عن كشخه الغدى .. وكشخه الطلعه مع الربع غير عن كشخه القعدهـ بالبيت ( ينفخ روحه وهو يسوي روحه واحد مهم ) ... الهيبــه ياعمي تطييــح أأذا ماأهتم بشكل الخارجي
عبدالله ضحك وبادلـه عيسى الضحك
بينما مشاعل أبتسمت على ضحكهم
وأم فيصل عصبت عليهم

بعد دقايق من الصبر نزل بو فيصل بخطوات ثابته واثقه لحد ماوصل لطاولة الطعام وقعد على كرسيه المعتــاد وقال : يـــلا بسم اللـه ...
وأأبــتـــدوا ياكلون
وســــاد الصمـــت على المكان
كل واحد مايفكر الا شلون يترس صحنه ويقضى عليـــه
كل واحد فيهم ميت جوع
لحد ماقطع هالصمت صوت بوفيصل اللي يكلم أم فيصل بدون مايطالعهـا لأنه عينه بصحنه : جواهــر للحيـــن بالمستشفـى ؟
أم فيصل بجمود : زيــن والله سألت عن بنتك ....
بو فيصل رد عاد سؤالـه دلاله على أنه مايبي يفتح مواضيع هو خالص منهـا : للحيــن جواهـر بالمستشفـى ؟؟
أم فيصل اللي كانت عينها بصحنهـا هي الثانيــه : آآيـــه للحيــــن ..
بو فيصل : ومتى قالوا لج أنهم بيرخصونها
أم فيصل : المفروض أسبوع وتطلع ... بس زاادوا كم يوم على هالاسبوع .... علشان يتطمنون عليهــا
بو فيصل طالعهـا ورجع طالع صحنه وهز راسه وقال : آآهـــــاا
سكتوا الكل
الا عبدالله يقول لأمه : يمه .. اليوم لا تقوميـني حق روحة النــادي ... ماأظــن أروح
أم فيصل لعبدالله : ليش يمه ؟؟!!
عبدالله : تعبــان وهلـــكــان حــدي ... والمدرب امس متحلف فينــا ...مافيني حـيــل أنكرف .. بطقهـا نومــه لين بالليــل ويمكن أطــلـــع
أم فيصل : على راحتك حبيبي
بو فيصل : وأأنــت هذي شغلتك بس ... أأكل ومرعى وقلت صنعه
عبدالله بأحترام : ع الاقل يبه أنــا أشتغلـ ...
بو فيصل طالعه وقال : ماشفت هالشغـــل .. ( يرجع يطالع صحنه ويكمل أكله ) ... قصدك أأأسم أنك تشتغل
عبدالله ماعلق .. لأنه مهما كان هذا أأبـــووهـ مايقدر يقل أأدبــه عليــه .. كمل أكله هو الثاني
عيسى حس أنه دورهـ بهلـ موضوع جــاي ... لحد ماأصاب ظـنــه
وقال له بو فيصل : وأأنـــت ... ؟ متى بتشتغل !!!
عيسى : قــريــب يبــــه .....
بوفيصل طالع عيسى ورجع ياكل
عيسى بقلبه ( اللـه يعدي هالغدى على خير )

ورجع ساد الصمت على المكـــان بعدهـا قال بوفيصل : اليــوم أو بكرهـ بيجونكم ضيوف ...
أم فيصل بتسأل : منهم هالضيوف
بوفيصل : بتعرفونهم بــاجـــر .... وأبي الكل يكون موجود ...
عيسى بطنازهـ : ليش شيوخ اللي بيجونــا !!
بوفيصل طالع عيسى وقال : لا مو شيوخ .... بس لو أنك محترم بتكون موجود علشـان تستقبلهم ...
عبدالله بقلبه ( آآآآآآآآووووف قوييـــه .... !!) أبتسم وهو يحاول يتمالك نفسه علشان مايضحك على شكل عيسى اللي تغيرت ملامحه ألى أحمر وأخضر وأزرق ... مابقـى لون ماطلع بويها من الفشيله
أم فيصل : نعــرفهم أحنــا هالضيوف ..؟؟
بوفيصل : بتعرفوون بااجـــر ....
أم فيصل طالعته بنظرات شك ومع هذا مازال الجمود محتل ثلاث أرباع ويهـا : بنشــوف ..

خلصـوا أكل وقاموا كلهم .. كلـ(ن) راح غرفته يريح بعد الغــدى
بغرفه أم فيصل وبو فيصل

بو فيصل كان منسدح على أنه بينام قالت له أم فيصل : منت ناوي تقول منهم الضيوف؟
بو فيصل بصوت هادي : لا ماني ناوي أأقولـ ..
أم فيصل : زيـــن ع الاقل قولي نعرفهم آآو لا !!
بو فيصل مارد عليهـا
أم فيصل أحترت من تطنيشه لهـا فقالت : آوكي يابــدر ... خلك على راحتك ولا تقول منهم .. مردنـا بنعرفهم بــاجر

.
.

العصــر في مكـان ثاني وخصوصـ(ن) في أحدى الجمعيـات
كان سلمـان يدز القاري وطلال ماعندهـ الا ياخذ ويحط ..
سلمــان وهو ياخذ قوطي فول : أأخذ لك فول .. ترى يمدحونـه حق الصبح ...
طلال طالعه ببتسامه : تستعبط مع ويهــك
سلمـان : ههههههه .. والله من صجي أتكلم .. أأحلـى شي الفول ع الصبـــح
طلال يأشر لـه : ردهـ ردهـ بس .... أأنــا والفول عدااوهـ
سلمـان رد الفول وقال : عيل شتاكل أنت .. كل ماقلت لك شي قلت لي أنـا وياهـ عدااوهـ ؟؟؟؟
طلال وهو يطالع القاري ومطنش سؤال سلمـان ( بدون قصد ): خلاص شرينــا أأشياء واايد تكفي الثلاجه ... تعال خلـ نشتري عصايـــر
سلمــان وهو يدز القاري : العصاير مب هالصوب ... الصوب الثانــي ...
طلال وهو يحط يدهـ بمخبــاهـ : شورانا .. يلا أمش

مشــوا طلال وسلمــان اللي كل شوي واقف وحاط شي بالقاري

راحوا صوب العصـاير
وأخذ سلمــان 3 تــانــج ...وحطهم بالقاري
طلال لسلمان وهو فاتح عينه على كبرهاـ : بل بل بل ... شحقـــه ثلاث .. الشقه بكبرهـا مافيهـا ألا انا...!!!
سلمـان بغشمرهـ: علشـــان لا جيتك مرهـ ثانيـــه تلقـى شي تشربني أأيــاهـ ( ببتسامه عريضه ) .. ترى شاهيك يجيب اللوعــه
طلال : والله محد يلوع الجبد هني غيرك ... آآحمد ربك مدللك هالكم يوم
سلمـان يتصنع الجديهـ : أأأشوف طلع لك لســــان ... وقمت تـتطاول على أعمامك
طلال هز راسه بيأس من سلمان والابتسامه على ويهـا : ممكن تمشي ياعمي سلمـان ... وراي مشاوير ثانيـه غير مجابل ويهك
سلمان يرفع واحد من حواجبه : أنت قد هالكلمــه ...
طلال يغمز لــه وتزداد أبتسامه : آآآفا عليك .. قدهـا وقدود
سلمـان وهو يهد القاري ويعطي طلال ظهـره ويحط أيدينـه الثنتيـن بمخبــاهـ ويمشي مبتعد عن طلال يتصنع الزعل : خلاص عيـــل أأشوفك بالسيـــارهـ ....... سلااام
طلال يناديـه : سلوووومـ .. بلا شغل يهـالـ ...
( سلمان مشى بدون لا يلتفت عليــه)
طلال لما شافه أبتعــد قال : ... كيييفــــك .. !!
ألتفت على القاري وأبــتــدى يدزهـ وياخذ لــه كل اللي بيحتــاجـــه
ماأهتم لسلمان وايد لأنه عارفــ أأنــه سلمــان لا يمكن يزعل على شي تافه مثل هــذا

آول ماخلص راح حااسب ودفع فلوس اللي شراهـ كله
وشال الاكيااس وطلع فيهم لعند سيارته
حط الاكياس على الارض وطلع مفتاحه وفتح السيــارهـ وخصيصـ(ن) الشنطه اللي روى حط فيهـا الاغراض
وسكر الشنطه وركب سيارته وسكر البــاب
شغل السيارهـ جا بيحرك بس تذكر سلمــان
طلال اللي بغى يحرك عنه وينساهـ : آآآوف بغيت أنســاك .... ( طلع جوالـه ودق رقم سلمـان ) ...
رن شوي ألا صوت سلمـان يرد : هــلا
طلال : وينك فيـــه .. أنــا بالسيارهـ بحرك اللحيـن
سلمـان : حرك حرك .. توكل ....أأنـــا عندي كم شغله أأخلصهم وبمرك الشقــه
طلال : زيــن وينـــكـ أنت ؟؟؟
سلمــان : بالمكتبـه ...
طلال : أنزيـن ماتبني أأوصلك ؟؟!!
سلمـان : لا حبيب قلبي .... بجيك بتكسي
طلال : زيــــن ترى يمكن تجي الشقه ماتلقــانــي
سلمــان رد بسرعه : مو أأحسـن لك ترى
طلال ضحك بالخفيف وقال : ياريال عندي مشوار مهم أأبي أأأروحه ... برووح الشقه بحط الاغراض وبطلع على طوول
سلمـان : خلااااص زيــن فهمنـــا .. أنا الغلطان اللي قلت بجابلك .....
طلال : هههههه .. مع السلامه يالغالي
سلمـان أبتسم : الله معاك .... حط بالك على روحك .. ترى ماعندنا الا طلال واااحد ...
طلال ببتسامه: أأبشـــر بسعدك ...
سلمـان أبتسم هو الثاني : فمان الله
طلال : فمان الكريم

سكر طلال من عندهـ وحط جوالـه جنبــه وقال : مادري والله من دونك شكان راح يكون مصييــري .... الله لا يخليني منهـ
شغل المسجـــل ومشــى متجهـ لشقـته
بعد دقايق وصل الشقه صف سيارته ونزل منها بعد مافتح الشنطه
شال الاكيـاس وسكر الشنطه

ركب الدري لحد ماوصل لشقته حط الاكيااس وفتح الباب ودخلـ
راح المطبخ حط الاشياء البـاردهـ بالثلاجه وللي مو حق الثلاجه حطهم جنب المغسله
وخلاهم بأكياسهم طلع جوالـه وأتصل على عبدالعزيز على طولـ

كانت الساعه 7 بالليــــل

رن شوي لحد ماجالـه صوت عبدالعزيز النعســان : ألووو .. هــلا
طلال : نــايــم !!؟
عبدالعزيز : آآيــه نايم .... من معــاي ؟؟
طلال بستغراب : مسرع مانسيت صوتي ... معاك طلال
عبدالعزيز وهو ينسدح على ظهرهـ بعد ماكان نايم على جنبه اليميـن ويمسح على ويهـا بتعب : هــلا هــلا .. طلال ... السموحه ماشفت الرقم
طلال : عـاادي شدعوهـ ... زيــن شوف أأبي منك شغلـــه
عبدالعزيز وهو يتثاوب : شوف طلال ... بسكر أنا اللحيـن بقوم أغسل ويهي وبرجع أأدق عليـــك .. زيـن !؟
طلال : آآووكي .. بس ضروري دق علي
عبدالعزيز ببتسامه مليـانه نوم : شدعوهـ أأكيـد بدق عليك ... يلا فمان الله
طلال : فمان الكريم

سكر طلال من عندهـ وتنهد
عند عبدالعزيز اللي تم منسدح شوي وبعدها قام ودخل غسل ويهــا
شاف الساعه اللي بيدهـ قال : آآوووووووف ... طووولــت بالنوم اليــوم ..
طلع من الحمام ( الله يعزكم )
راح فتح الكبت وبــدل ثيــابــه على أنه بيروح لطلال بالمستشفــى
( مسكيــن مارحت لــه اليــوم ... هو متعود أأجيله الظهــر واليــوم راحت علي نومــه .. آآكيــد متصل يبيني أأجيـــه .... )
بعد مابدل ثيـابــه أخذ سويج سيارته وطلع من غرفته
لقـى شيخه بويهــا
شيخه : عبدالعزيز ....
عبدالعزيز : هــلااااا
شيخه : ممكــن طلب ؟؟؟
عبدالعزيز : شنووو !؟؟
شيخه : ودنــي بيت عمي بدر ... بروح أقعد مع شعوول متملله بروحي
عبدالعزيز : أنتوا ماتزهقون من مجابل بعض .... توووج راادهـ من عندهم .. شنو لعبه هي ....
شيخه بملل كبير : عزوزي والله مــللــ .... ماعندي حد أسولف معاهـ
عبدالعزيز : عندج معانــي قعدي معاهــا .. مو أنتي أختهـا العودهـ
شيخه وهي تتكتف : ووووي معاني ياااهــل ... آآبي وحدهـ بعمري تفهم علي ..
عبدالعزيز : آآقـــــول
شيخه قالت بفرحه وهي على بالهـا بيوديهـا: أنت تااامــر ماتقــول
عبدالعزيز يأشر لهـأ على باب غرفتهـا: تدلين غرفتج ... روحي لهــا .. أأنــا طالع بمشواار مو متفرغ لج
وعطاهـا ظهرهـ وراح
شيخه بقهــر : ويـنـــك ياطلال ... ماكان يرد لي طلـــــب ... من أأقولـه أأبي أأروح المكان الفلانــي على طووول يوديني ..
على كثر عيووبــه ألا هو أحســن منك بوااايــــد ... وانت على كثر مايمدحوون فيك .... آآآنحس وااااحد شفته بحياتــي
عبدالعزيز ألتفت عليهـا وقال : مشكورهـ على هالصفه الحلـوهـ اللي حطيتيهـا فيني .... عن أذنج

كمل مشيــه وطلع من البيـــت

شيخه ضربت بريلهـا الأرض بقوهـ وراحت غرفتهـــا محتــــرهـ
لقـــت معانـي قاعدهـ على طرف سريرهـا وحاطه ريل على ريل وتقــــرى بدفتــر أسرار ( شيخه )
شيخه بغضب : معانيووووهـ .. شتسوين هنــي ؟
معانـي اللي وقف قلبهـا من الخرعه : يمه قلبي ... خرعتيني ....؟! جذي الناس تتكلم ؟؟؟؟
شيخه وهي تطالع الدفتر اللي بيدهـا : من سمح لج تفتشيــن بأغراضي ..
معانــي تسكر الدفتـر : من الملل .. قلت أادور شي يسليني عندج
شيخه تتخصر : خصوصياتي مو تسليـه ياأنسه معانــي واللحيــن أأشوف يلا برى ... طلعي من غرفتي
معاني قامت بغرور : زيــن ... بطلع .. من زين غرفتج أأقعـد فيهــا ...... ( تلتفت عليهـا ) ... وبعديـن كل اللي أنتي كاتبـه بدفترج باايخ مثلج وماله طعم .. أأنــا قلت بقرى بهلـ دفتر اللي دومه مخشوش عندج بلقــى صفحه فيهـــا ( تتكلم باللغه العربيـه ) أأحببته بجنــووون وأحبني حتى المووت ...
( تتكلم بالقطري ).. بس طلعتي مااالـت ماتعرفيـن شي أسمه حب ... ( طلعت )
شيخه بغضب : حبج ريل مفهي ولا هـــدج قولي أأأميـــــن
معاني ترجع تطل على شيخه وتقول : آآآآآآآآآآآميـــــــــن ... ع الاقل مفهي يكون خااتم بصبعي أأأحســن من اللي مطقع لي ومو معطيني وي .....
شيخه : شقصـــــــــدج ؟؟
معاني : قصدي واااضــــح فديتج ... ( وطلعت من الغرفه ركييضـ )

شيخه وهي تشيل دفترهـا وتتصفحه ع السريــع : مالت عليج يالخايســـه ....
( حذفت الدفتر على السرير وقعدت على سريرهـا وخذت جوالهـا وأتصلت على مشاعل بس مادرت عليهــا )
سكرت وأتصلت على رقم تلفون البيــــت
الا صوت شاب : ألـــوو منزل بــدر الـ .... من يتكلم ؟؟؟
شيخه بملل : سخيييف وماتضحك ... وين شعووول
عيسى : النـــاس تسلم بالاول
شيخه : انا مااعرف الذوق .. عطني أختك
عيسى : واللي يقول ماراح أأعطيج مشاعل ألا لما تعدليـن أأسلوبج ..... عاد توني مراضيج .. لا تحديني أزعلج اللحيــن
شيخه أنفخت وقالت : أأأأأذااا شفت مشاعل قول لهـا شيخه دقت .. مع السلامه
عيسى بسرعه : لحظه لحظه لحظه ..
شيخه : خيــــر !
عيسى : كاهـــي شعولتج ... لحظهـ ( حطه على السبيكــر.. وخلا مشاعل تتكلم .. وقط أذونه عندهم)
مشاعل : أألــوو
شيخه : أأنـتــي شحقه ماترديـن على جوالج ؟؟
مشاعل : قاعدهـ بالصاله مع عيسى ... نشوف التلفزيـون
شيخه : داامج قاعدهـ جنب الأخ عيسى شحقه ماخذتي منه السماعه ؟؟
مشاعل : مادري أنج ع الخطـ ..
شيخه : آآآفـ رفع ضغطي ... مادري من ويـن ألاقيها منه وله من عزوز السخيف
مشاعل : ليش شفيج محترق دمج !! وتكلميني بصرااخ وعصبيـــه
شيخه : باطيـن جبدي عزوز ومعانيوووهـ .. وكمل عليهم عيسوووه
عيسى بصوت عالي : أسمي عيسى ...( يرص على الكلام ) عمــــج عيســى مو عيســـووووهـ ... تسمعيني يالبقرهـ
شيخه اللي سمعت صوته قالت : هييييـه أنت شفيك داااش عرض ... يالثوووور
عيسى : والله الثور اللي يعطيج وووويـ
مشاعل لعيسى : وااللــه أنك متسبب هههه أنت اللي تتحرش فيهــا ترى
عيسى يأشر لهـا ويقول بهمس : سكتي سكتي ... مشتهي انرفزهـا اليوم
قطع كلام عيسى صوت شيخه : هيييييييييـــه وينـــــكم
عيسى : بالبيـــت بعد ويــــن
شيخه : عيسوووهـ عطني مشااعـــل ...
عيسى : كاهي مشاعل كلميهــا
شيخه وهي تتكتف بغضب : حااطيـنــه سبيكر هــااا !!
عيسى : هــووووى .. قولي نعم
شيخه : نعـــامه ترفسك ليــــن تطلع روووووحكـ قوووووول آآآميـــن
عيسى : آآآآآآآآآآآآآآآآآآآآآميــــن ياااااارب.. عاد عقب لا طلعت روووحي قعدي صيحي بعديــن ..
وتحسري قد فرو رااسج .. أقصد شعر راسج ...( يقلد صوت شيخه ) وويـنـــك ياعيسى ... ويــنـــك يالغـــالي .. الدنيــــا من غيـــرك هم
( يغنــي ) .. أأبيك بعيــوبك أأبيك بحلــوك بمـــرك اأبيـــك في كوم والدنيا في كوووم وراااضي بالمر اللي فيك
شيخه : يعلـك أن شاللـه ... بطيــت أأذوووني بصوتك المزعج .... وبعدين تعال .. واايد ماخذ مقلب بعمرك أأنــــت..؟.. من قال أأنـــي بصيح عليك
بليلة عزاااااكـ برقص وبونس رووووحــــي ..
عيسى يغني : جااااااااايب هالقساااوهـ منيــن منيـن منيــن منيـــــــن يااااااطيييييييب
شيخه اللي لاعت جبدهـا منه : شعوووووووووووولـ ...!!
مشاعل اللي فيهـا الضحكه عليهم : عيونهـــا
شيخه : شيلي السماعه أأأبي أأكلمج أأنـــتتــي.. ماأبي عيسى أفندي يسمع
عيسى : شحقــــه ؟؟؟؟ شبتقوليـن لأختي هاااااااا ...
شيخه بعبط وهي معصبه: بغازلهـــا ...
عيسى يسوي روحه مصدوم : آآيـااا جليلة الحيا .. عيني عينك تقولينهــا
شيخه بملل فضيييع : عيسووهـ يلا عاااااد ترى دمك ثقل
عيسى : كم وزنـــه .. ( وصكهــا ضحكه من الخاااطــر)
شيخه بصوت عااااالي لأنه صوت ضحك عيسى أأزعجهــا : يعلــــــــــــــــــكـ المرض مع هالضحك القشررررررهـ
مشاعل تسكت عيسى وتكلم شيخه بعد ماضحكت : هههههه قولي فديتج .. فضفضي .... كلي اذان صااغيـــه
شيخه : تطنزيـــن !!
مشاعل ببتسامه : لا شدعوهـ اتطنز ... من صجي أتكلم
شيخه : خلاص هووونــت ماأأأبي أأفضفض ... داااام هالعيسى جنبج ماااراح أفتح حلجي
عيسى : هالعيسى اللي مو عاجبج تــاااج راسج
شيخه : باأأحلامكــ الورديــه
عيسى لشيخه : لا شنو ورديه .. الوردي لكم يابنات .. قولي بأحلامك الزرقـــه
( ورجع صكهـا ضحك من الخاطر )
شيخه لمشاعل : حمد الله والشكر ... شاااااارب شي أأخووج ؟؟ مب صاااحي اليــوم
عيسى وهو يتكلم وصوته مختلط بصوت ضحكه : شاااااااارب مااااي
مشاعل اللي ماتت ضحك على شكل عيسى وتمت تطالع بذهول وهي تقول : شفيــــــك .. لهدرجه مستانس
شيخه : آآكيـــد شيخه بنت سلطان مكلمته ... من حقه يستانس
عيسى وهو يمسح دمووعــه : شيخه بنت من ...؟؟؟
شيخه : سلطـــان الـ (......) ... عندك مانع
عيسى : سلطــان ولـه وزيـــــر ..( ورجع يضحك )
شيخه تتحمد ربهـا على نعمه العقل : ماأشوف في شي يضحك ...؟؟؟ تضحك على هبالتك الظاهــر

دخل الصاله على عيسى ومشاعل بوفيصل ومعاهـ أم فيصل وبايـن انهم بيطلعوون
وشااف بو فيصل ضحك عيسى وقال بصوت رجولي عالي شوي : شهلــ ضحك الماصخ .....
شيخه أأسمعت صوت عمهـا وقال بقلبهـا ( أأحســن عسااك ياعوويس خل يعلمك السنع عمي )
عيسى وهو يسكت تدريجي : لا يبــه بس سمعتني شيخووهـ نكـتـه ضحكتنـــي
بو فيصل بتحذير : آآقـــول .. أأصلب وخلـــك ريـــال ..وبــلا خفت العقل اللي فيك ..... آآثقـــل شوي ( يكلم أم فيصل ) .. يلا مشينـــا ..
طلعوا بو فيصل وأم فيصل
شيخه وهي تضحك علشان تغيضه : وووويــووو فشلووونــي .. قالولي خفيف عقل ....
عيسى وهو يشيل السماعه : أأقـــول مشاعل راااقدهـ دقي عليهـا بعديــن يلا أأشوف عطيني مقفــاج ... ( وطاااخ بويهــا )

شيخه وهي تشوف السماعه : وويــع أن شاللـه ( رجعت أتصلت وردت عليهـا مشاعل )
مشاعل : آآلــوووو
شيخه : هالخاايس وينه ؟؟
مشاعل : قاعد يطالع التلفزيــون
شيخه : حللللللفـــي أنج مو حاطـتـه سبيكر
مشاعل : وااللله مو حاااطتـــه سبيكــــر
شيخه أرتاحت : آآآف أأشوهـ اللحيـن الوحدهـ تفضفض على كيفهـا بدون جوااسيـــس
مشاعل ضحكت : ههههههههههه جواسيس مرهـ وحدهـ
شيخه : وأردى من الجاااسوس أأخوج ...... المهم ماعلينا منه .... شلوووونــج انتي قلبو



بالسيارهـ عند عبدالعزيز اللي أول ماركب سيارته دق على طلال
اللي مايمديـه يرن مرتيـن الا طلال راد : مابغيـت تدق
عبدالعزيز : أأدري تأخرت عليك ....
طلال :لا عادي ... زيــــن عزوز تعال لـي
قاطعه عبدالعزيز : أأصلا أنا طالع من البيــت وجايك سيدهـ
طلال : لا مو المستشفــى أنــا طلعــت اليــوم
عبدالعزيز بغرابه : مو المفروض بعد يوميـن تطلع
طلال : بعد أأخوك اللي براسـه يسويـه
عبدالعزيز بعتب : ياطلال ... ليـن متى بتم عنيد جذي .. ليش ماقعدت عندهم علشان يتطمنون على صحتك
طلال : أأنــا أدرى بصحتي منهم ... وبعديـن أنا كنت تعبان نفسيـ(ن) أأكثر من جسديــن والحمدالله صرت بأحســن حال .. ( يغير السالفه ) المهم ماعلينــا بطلب منك طلب وأرجوووووك لا تردنـــي
عبدالعزيز ( الله يهديك ياأخوي ) : أمــر ..
طلال : أأبي أأشوف الوالدهـ
عبدالعزيز بصدمه : من صجك ؟؟؟
طلال بعفويـه : أأيــه من صجي ... ماطلبت شي مستحيل أأنـــا .. واحد يبي يشوف امه .... أرتكبت جرم !!؟
عبدالعزيز تنهد وقالـ : بس ياطلالـ ....
طلال قاطعه : لا تقول لي أأبوي وماأبوي .... الوالد ماراح يدري أني شفت الوالدهـ ... وماأظنك أنت بتقول لــه ولا حتى أأمي ....
عبدالعزيز : هـــذا شي أأكيـــد مايبلـه تفكيــر
طلال : عيل خــلاص ... جيبهـا معاك على مطعم الـ (...) ... أنطركم هنــاكـ ..
عبدالعزيز اللي كان خايف على طلال : بس ياطلال ... أفرض شافك الوالد
طلال بستهزاء: وأذا شافني شبيسوي ... بيدق ثلاث تسعات بيقول لهم تعالوا شيلوا هذا جاااي يشوف أأمــه !!!؟؟( بنبرهـ جديـه )
.. عبدالعزيز الوالد مو حولك ... مشغول بهموم الشركه ..آآآبي أأشوف الوالدهـ مشتـــــــــاق لهــا ولريحتهـا .....
مو كفايـه صار لهــا فوق الثـــلاث شهور ماتدري عني !!!
عبدالعزيز ماحب يقول له أنه أمه شافته لما كان مرقد بالمستشفـى بالغيبوبـه فقال : حـــاضـــر .. علشـــانك روحي لو تطلبهـــا .... كم طلال عندي أنــا
طلال : تسلم وااللـــه عبدالعزيز .... الله لا يحرمني منك قول أأميـــــن
عبدالعزيز أبتسم : آآميــــن
طلال : بس شوف ... لا تقول لهــا أنك بتاخذهـا علشان تشوفنــي .... علشــان لا يرتفع ضغطهـا والسكر وتقعد تتصيح وتنطرنــي ... و ....
( سكت وقال بسرعه ) مايحتاي أأقولك شراح يصير فيهــا ... أنت أأدرى فيهـا
عبدالعزيز : تعلمني بأمي .... ماراح أأقول لهــا ... باخذهـا على أني عازمهـــا .. وأنت عاد تعال لنــا
طلال ببتسامه فرحه كبيرهـ : أأأووكــي .. يلا سلام ... لا تنسى مطعم الـ(....)
عبدالعزيز : آآوكي .. يلا فمان الله
طلال : فمان الكريم

.
.
سكر عبدالعزيز من عند أخوهـ وبند السيـارهـ وهو يقول : الله يستر من أخر أفكـارك ياطلال ..
نزل من السيارهـ وتوجهـ للبيــت فتح الباب الرئيسي ودش
وأول مالمحته شيخه اللي تتكلم بالتلفون مع مشاعل قالت : أأأأأأأيـــه هذا اللي بيروح مشواار مهم .. قول ماأبي أوديج وفك روحك
عبدالعزيز وهو مكمل مشيه لصوب الدري : كملي هذرتج بالتلفون .... ( وراح فوق )
شيخه لمشاعل بحرهـ : آآآآآآآآآف يبطوون الجبد الاخوان الكبار كلـه مسويـن فيهـا أنه مافوقهم فوق ...
مشاعـل : هههههههههههههههههههه يــه شفيج قلبتي توج تضحكيـن وتسولفيــن
شيخه ضحكت بالخفيف : يااأختي بط جبدي .....

فوق بغرفه أم عبدالعزيز اللي كانت كالعـادهـ قاعدهـ بدارهـا وعلى سريرهـا وبيدهـا صورهـ لطلال ودمعتهـا على خدهـا
كـانـت تتأملـــه بأدقـان ... لدرجة أنهـا حفظت كل تفاصيل ويهـا ....

لحد ماقـطـع أفــكارهـا صوت ضربات خفيفه على البــاب
مسحت دمعتهـا بسرعه وحاولت تسترجع صوتهـا الطبيعي الخالي من أي نبرة حزن وقالت : مـــن ؟؟
عبدالعزيز : آنـــا عبدالعزيز يمه ...
أم عبدالعزيز خشــت صورة طلال وقامت وقفت جدام المنظرهـ وجففت دموعهـا بيدهـا
وحاولت تخلي روحهـا طبيعيـه وقامت فتحت الباب اللي كانت قافلته
أم عبدالعزيز بأبتسامه : هــلا يمــه ..
عبدالعزيز ببتسامه حلوهـ : شقاعدهـ تسويـن يالغاليـه !!؟
أم عبدالعزيز : ولا شي ... كنت بنــــام ..
عبدالعزيز : اليوم طاقـه براسي أأعزمج على مطعم .... نطلـع نتعشى سوا .. شرااايج ؟؟
أم عبدالعزيز ببتسامه : شطــاري عليك !!؟ .. من زمـان ماعزمتنـي على مطعم
عبدالعزيز : بعد ... أشتقت لج قلت أأطلـعج نشم هوى ونغير جو
أم عبدالعزيز بعد ماتنهدت بالخفيف : آآيــــه يايمــه .. ياني محتاجـه أأشم هوى .....حاسـه روحي مختنقـه
عبدالعزيز : آآوكي عيل ... روحي بدلي هدومج ونزلي لي تحت .. أأنـــطــــرج .. مو تنقعيـنـي
أم عبدالعزيز ضحكت بالخفيف وباين انهـا تتصنع الضحك : زيــن يبــه .. ثواني وأكون جاهزهـ

.
.

بعد دقايق كانوا أم عبدالعزيز وعبدالعزيز بالسيـارهـ
طبعـا واجهوا صعوبـه ليــن طلعوا من البيت بسلام
بعد ماأشتغلت شيخه بالحنـــه ألا تطلع معاهم ... بس عبدالعزيز كان رااافض ...لا يعني لا
حاولت أم عبدالعزيز أنهـا تخلي شيخه تجي معاهم بس عبدالعزيز كان على راايـــــه

وهم بالطريج للمطعم

أم عبدالعزيز لعبدالعزيز : ليش يبه ماخليــت أختك تجي معانــا ... كانت متمللـه
عبدالعزيز يسوي روحه يغار : آآآبي أأمي لي برووحــي ...حرااااااام .. كيفي ماأبي حد يشاركني هالطلـعه معااج ...
أبي أحس أني البجر هههههههه
أم عبدالعزيز : دومـك حاس أنك البــجـــر ...
عبدالعزيز : هذا الكلام بنسبه للوالد .. أما بنسبه لج ... مدلعه اليهـال وناسيـــه فرحت شبابج
أم عبدالعزيز تحط يدهـا على كتف ولدهــا : وأأنـــا أأقدر أنساك يمه ... من بعد أخوك مالي غيــــركـ ..
( شالت يدهـا عن عبدالعزيز وحطتهـا بحظنهـا ) مــادري شحالـه اللحيــن .. مريض صااحي ... فرحان حزيــن ...
( تطالع عبدالعزيز ) .. أأشتاق لي .. ولــه ماجيت على بالهـ
عبدالعزيز بغي يزلـ بـلـسانه ويقول أيـه أشتاق لج .. بس تذكر أنه قايل لأمه أنه راح يقطع أخبار طلال عنهــا لمصلحة طلال فسكت ولا رد عليــهـا
وهو متضايق لحال أمــه
قال بقلبـه ( لو تــــدريــن أنج رايــحــه تشوفيـن طلال ... آآكيــــد راح تفرحيـــن حيــــــل .. )

.
.

بيت أم أحمد

خصيصـ(ن) بالحوش وعند عتبت باب الصالـه كان قاعد احمد ويفكر بجواهـــر
( هــذي وينهــا .. من طلعت ذاك اليــوم مارجعــت !!!؟ يمكن رجعت بس أنــا ماأنتبهت لسيارتهـا وهي تدخـــل بيتهم ...؟؟
لا لا .. ماأظــن ... أأنـــا متنقع بالبيـت ماطلعت بس أنطـر طيف سيارتهـا .... ولا شفتهـ .. ؟ ..
آآآمــوووووت وأأعــــرف وينـــج فيــــه ياجوااهــــر ....)
أخذ حصـى من اللي كانوا جنبــه وفرهـ بقوووهـ جداام ...
وتنهــــــد بضيق ( لحظه .. لحظه .... آنــا شاغل روحي فيهــا شحقــــه ... جواهـر راح تكون تسليــه لا أأكثر ولا أأقـــل .... حالهـا حال غيرهـا
كم يوم .. وبعدهـا خلاااص ..أأدور غيــرهـا..)

.
.

بعد مرور ساعه وشوي
وفي أحـدى هالمطاعم الراقيــه
كــانــوا عبدالعزيز وأمــه قاعديـن على وحدهـ من الطاولات وسوالف تجيبهم وسوالف توديهم ويحـاول عبدالعزيز بشتى الطرق أنه يطلع أمه من الاكتئاب اللي فيهـا
.
.

بينمـا عند طلال اللي وقف سيارته جدام المطعم ودق رنه وحدهـ بس لعبدالعزيز (علامه أنه وصلـ ) ..
أأخذ شهيق وأطلق زفيــر حااد وطويـلـ وقال : اللــه يستــــر
كان يحس بشوووق كبير لأمــه ولهفــه مو طبيعيــــه ... ودهـ يشووفهــا ويملي عينه بشوفهــا وهذا اللي بيصير أن شالله
بند السيارهـ ونزل منهـا بعد ماسكر الباب وقفل باب السيارهـ وجيك على نفسـه بمنظرهـ سيارته اللي عاكسه صورتــه
ودخــل المطعم وهو ماخلــه آيــه ماقراهــا ..
لما صار داخل المطعم أبــتـــدى ينقــل نظرهـ بالطاولات يدور عبدالعزيز ولـه أمه ... بس مالمح حد فيهم
طلع جوالـه وكتب مسج لعبدالعزيز ( ويــنـــكم فيـــه ؟؟؟ )

عند عبدالعزيز

أعلنت نغمه جوالـه أستقبلـه لمسج
وفي هالاثنــاء كانوا قاعديـن يحطون لهم الاكل اللي طلبـــوهـ
بعد ماقرى المســــج ... طرش مسج لطلال يوصف فيـه مكـانهم بالضبط ...
أم عبدالعزيز لولدهـا : منــوو ؟؟!!
عبدالعزيز بعد ماطرش المسج قال : هــلا !!... لا هذا واحد من الربع .. يذكرني بموعدي معاهـ .. يقول لي لا تتأخر
أم عبدالعزيز : آآهـااااا .. زيـن يمه دامنـي ماأخرتك على ربعك .... مايحتاي نقعـــد .. خلـ نرد البيــت
عبدالعزيز وهو يحط جوالـه على الطاوله : شدعوهـ يمه .. وهالاكل اللي طلبنــاهـ ... لا تحاتيــن أنتي بس.. وبعديـن موعدي مع الاخ بااجر مب اليـــوم
أم عبدالعزيز : أنت الله يهداك ماخليت شي ماطلبتـه ... كل أبونـا أثنيــن .. طالب أأكل يكفي شعب .....
اللحيــن لو جايبيـن شيخه أختك معانــا ماكــان أأحســــن ؟؟
عبدالعزيز : لا مو أحســـن ... أأنـــا مشتهي أأطلــع معاج .. مو مع شيخهـ
أم عبدالعزيز بستفسار وفضول : أنت ماتقولي شفيك على البنت
عبدالعزيز ببتسامه حلوهـ : بس جذي .. مشتهي أألعوزهـــا ... لا تحديـنـي أدق عليهــا وأرفع ضغطهـــا
ضحكت أم عبدالعزيز على أسلوب ولدهــا وقالت : الله يعينهـا عليك أذا تبي الصج
عبدالعزيز : ويعيني عليهـــا ...( وأبــتـد ياكل )
أم عبدالعزيز وهي تبدأ تاكل قالت لعبدالعزيز وعينهـا بصحنهــا : شنووو ذي ؟؟؟؟؟
عبدالعزيز وهو يطالع صحن أمه : هــذااا الله يسلمج ربيـــان ...
أم عبدالعزيز : وووي عزيز ... تدري فيني ماحب الربيـــان ..
عبدالعزيز : بس هو يحبج للأسف ههههههه .. زيـن أكلي شي ثاانــــي
أم عبدالعزيز وهي تبعد الصحن اللي جدامهـا : وهذا اللي بسويهـ

وهي مندمجهـ تدور شي تاكلــه ماوعت الا بذاك اللي قعد على الكرسي جنبهــا وسحب يدهــا وبااااسـها بشــــووووق كبيـــر
أأختــرعــت أم عبدالعزيز من هالشــاب ومن حركتـــه
وحتــى عبدالعزيز اللي كان متوقع جيت طلال أأخترع ....
أم عبدالعزيز اللي للحيـن ماشافت ملامحه عرفت أنه طــــلال أأبتــسمت وهي مو مصدقـــه والعبرهـ خانقتهـــا تنطرهـ يرفع راااس وتتأكد ظنــونهــا
لحد ماسمعت صوت طلال المخنووق : آآآآشتـــقـــــت لج يمــــهـ ..
أم عبدالعزيز زاادت أبتسامتهــا وأبتـدت تتنفس بسرعه تبي تتكلم بس الحروف تلاشت من حلجهــا
لحد ماحســـت بسائل دااافــي على يدهـــا ... وكانت دموع طلال ..
طلال رفع راســه وقام باس راس أأمــه ورجع قعد : واااللـــه العظيم أأشتقت لج
أم عبدالعزيز وهي تتحسس ووي طلال قالت ودمعه مرت على خدهــا : يمـــه .. طلال !!!؟
طلال وهو يحط يدهـ على يد أمه اللي معانقــه خدهـ : آآآيــه طلال يمـــه ...أنا طلال ولدج ....
أم عبدالعزيز زاادت فرحتهـا لما شافت ملامحه وقالت بعتب : ليش جذي سويت فيني ياطلال ... هنت عليك لهدرجهـ ....
هانت عليك أأمكـ تخليهـا تحاتيك ليل ونهــــار
طلال : كـــان لازم اأأسوي هالشي يمه ..... بس حسيت أني محتااج أأشوفج ... فما لقيت غير عبدالعزيز يجيبج هنــي
أم عبدالعزيز تطالع عبدالعزيز : يعني قصيت علي ...؟ ماكنت عازمنــي على عشــا
عبدالعزيز اللي تأثر بهلـ موقف الحميمي بس مابيـن لهم قالـ : السموحه يمه ... بس كنت أأدري أنج راح تفرحيــن لما تشوفيـنـه فمن جذي ... أضطريت أأجذب عليج علشان لا تقعديــن تنطريـن شوفتـه من وحنـا بالبيـت
أم عبدالعزيز حطت يدهـا على يد عبدالعزيز اللي كان حاطهـا على الطاولــه : الله يخليك ياايمــه .. ويفرحك مثل مافرحتنــي
( تطالع طلال ) شلــونك يمه ... شخبارك ... ويــن أأرضك وسمااااكـ ....
طلال : الحمدالله يمه أأنــا بخيـــر ... وعايش بشقه ولله الحمد .... وأأخبــاركم توصل لي عن طريق عبدالعزيز
أم عبدالعزيز اللي كانت تتأمل طلال بلهفه قالت : يمه شفيه ويهـــك متغــيـــر ....؟ مـــريـــض !!!
طلال ببتسامه : حتى لو كنت مريض ... تشافيت بشوفتج ..... ماعليج مني .. طمنيني عنج شلوونج أنتي .. شخبارج
أم عبدالعزيز : الحمدالله يبه .. من شفتك صرت بخير
عبدالعزيز بغشمرهـ : وعبدالعزيز يعنــي ...؟؟ مابتعطوونــه ويـ
طلال لعبدالعزيز وهو ماسك دموع بالغصب ( وهالمرهـ دموع الفرح مو الحزن ) قال ببتسامه عريضه : ياأخي أنت طول يومهـا مجابلتك ... خلـ تدلعنـي شوي ( يطالع امه وقال بنبرهـ هاديـه ) .. أأشتـــقت لتدليعهـــا ...
أم عبدالعزيز : والله لو انـه أحنــا مو بمطعم وحولنــا ناس جااااان خذتك بصدري ولا هــديـــتك
طلال ماصدق خبر وقال : وأنا شعلي من النـــــاس ( وحظنــ أأمــه بشوق وفرحه كبيرهـ ) ...
عبدالعزيز اللي أنحرج العالم قامت تشوف الفلم الهندي اللي صاير عندهم تنحنح بصوت عالي : أأحمم احمم ..
( وقال بنبرة صوت وااطيـه أقرب للهمس ) العالم تشووفنــا ياطلوووولـ
طلال ماعطـى كلام عبدالعزيز أي أهميـه وقال بينه وبين نفسـه((( خلـ يطالعونــا النــاس من اليوم لبااجر ماهموني )))
أم عبدالعزيز اللي صاحت من الفرحه قالت وهي حاظنه ولدهـا : يمه خلاص تعال البيــــت .. أرجع أسكن معانــا .. وأنا مستعدهـ أأقنع أأبوك يردك
طلال وهو يبتعد عنهــا : لا يمه ... أأرجووج لا .. أأنــا ابي أبوي يطلب مني أأرجع البيــت وهو مقتنع .. مو لأنج طلبتي هذا منـــه ...
يمه صدقيني أنــا تغيــــرت .... ماني مثل قبل معتمد عليج ولـه على الوالـد .. أأنــا أشتغل اللحيــن وأكـد وأصرف على رووحـــي ....
أأدري صعبه تصدقيني ... بس والللـــه راح أأثبت هالشي للكــــل
أم عبدالعزيز وهي تحط يدهـا على كتف ولدهـا : مصدقتك حبيبي .... مالـه دااعي تحلفـ ...
طلال تم يطالع أمه وبعد فترة صمت قصيرهـ والفرحه الكبير محتلــه الجزء الاكبر من صدرهـ قال : زيـــن سولفي لي ... شلونج شخبارج ... تكلمي يمه لا تسكتيـــن .... ودي أأسمع صوووتـــج ليـــن أأأملـــه .. هذا أأذا مليــتـــه
أم عبدالعزيز ماقدرت تستحمل الموقف وصاحت
طلال وهي يمسح دموع أمه : لا يمه ... طلبتج ماأبي أأشوف دموعج .... أأنـــا جيت أأشوفج مو علشان أأصيـــحج ؟؟!!!
عبدالعزيز الي مو مستحمل هالمنظر شكله بيصف جنبهم وبيصكهـا صيحه فقال يلطف الجو : شرااايكم تاكلون علشــان توفرون دمووع حق بعديــن
طلال لعبدالعزيز : هههههههه .. أذا الوالدهـ بتاكل .. راح أأكــل
أم عبدالعزيز وهي تمسح دموعهـا ببتسامه : راح اأكــل يمه .. آآكــل أنــت ...
طلال وهو ياخذ من الصحن اللي جدامه ويمدهـ لأمه : هــااج أكلي من يدي ..
أم عبدالعزيز ماحبت تردهـ مع أنه ماد لهـا ( ربيـان ) كلتــه
وعبدالعزيز يراقب الموقف وقال : هــــذي اللي ماتحب الربيـــان ... ولــه من يد طلووول .. صار حلــووووو
ضحكوا كلهم وأختلطت دموع أم عبدالعزيز وهالكم دمعه اللي نزلت من طلال بصوت ضحكهم وغشمرهـ عبدالعزيز اللي يحاول بشتى الطريق يلطف الجـو


الـجـزء الثـالث عشـر

(( الـفـــصل الثــانــي ))

بيت بو أحمد

قام أحمد من مكانه وراااح لعند باب الشارع فتح البــاب وطلع وقف جدام باب بيته وسند جسمه على الطوفــه على أمـــل أنه يلمحهــا
( شكلي ماراح ألمح ظلهـا حتى ... النــاس ليل ..!! ماأظنهــا بتطلــع ...) تكتف بقهــر وقال ( الله ياخذ عدوهـا شغلت تفكيري )
تم وااقف برى على هالــحـــال وهو متأمل يشوفـ سيارتهـا جااايـــه ... ولـــه يشوفهـا طالعه من البيـــت
ســاعــه كامـلــه وقفهـا برى بهلـ جو الحــار ...
وأأنبطـــت جبدهـ أكثر وأكثــر قال ( آآنـــا من صجي واااقف أنـــطـــرهــا .. صج ماعندي سالفـــه ... بلعنتهــا جااات ولـه ماجـــات ...
أأأجييبهـا أأجيبهـــا .. ويــن بترووح مني)
شالـ روحه ودخلـ داااخــل ... ماكـان في حد بالصالـه لأنه بايـن أنه كل وااحد بغرفتــه
راح غرفتــه ورمى نفسه على الكرسي .. وأخذ الريموت وشغل التلفزيـون اللي بالغرفـــه وقعد يطالع وهو مالــه خلق شي
.
.
.
.
بالمستشفـى عند جــواهــر اللي تطالع التلفزيـــون بمــللـ وطفشــانــه حدهــا
دخل عليهـا بو فيصل ببتسامه : مســــاء الخيــــر
جواهـر أول ماشافت أبوهـا فرحت : هــــــلا يبه مسااء النــوور ....
أم فيصل تدخل ورى بو فيصل : السلام عليكم
جواهـر : وعليكم السلام ... والله جيتوا بوقتكم .... يانـي متمللــه حــدي ..
بو فيصل وهو يقعد بالقرب من بنتــه وأم فيصل قعدت شوي بعيدهـ عنهـا قالـ : هــااا شلونج يبه اللحيــن ... أن شالله أأشوهـ
جواهــر بضجر بس مازالت مستانسه بشوفة أبوهـا : والله يبه صحتي زي الحصـان على قولت المصريــن ... بس هالدكاترهـ معانديــن وألا أقعد عندهم أسبوع وشوي
بو فيصل وهو يمسح على راس بنته بحنان : قالوا أأسبوع وشوي .. يعني أأسبوع وشوي ..... هم أأدرى بصحتج ... ( يشيل يدهـ عن راس بنته ) كم باقي وتطلعيـــن
جواهــر بعد تفكير قصير : آمممم .. 4 أأيـــأم .. ( تطالع أمهــا ) صح يمه ؟؟
أم فيصل : ألا 3 .....
جواهـر بفرحه : وااااللـــــه ... يااااي أأحلى شي ..... ( تكلم أأبوهـا ) بعد 3 أيام بطلــع ... عاد سو لي حفلــه عووودهـ بمناسبه خروجي من هالمعتقلـ مو أأنــا بنتك دلوعتك
بو فيصل يضحك : ههههه أأهـــد شغلي وأأسوي لج حفلـــه .... خلي أمج تسوي لج
جواهـر بعتب ولمحه حزن : يبـــه أأمي ماتقصـــر ... طول وقتهـا معانــا .. نبيـــك أأنــت .....طوول وقتك بشغلك ولا نشوفك خير شر
بوفيصل جاتــه كلمتهـا الاخيره مثل الرمح بقلبــه بس بطبيعته مايبيـــن هالشي : وأأأنــا أأشتغل لمــن مو لكم ..
جواهـر : أمبلا لنــا .. بس مايصير يبه وقتك كله على الشغل ولا جيت البيــت نمــت ... ماقمنــا نحس بوجودك بحياتنـــا .....
( سكتت شوي وقالت بعدها ) وأأذا تبي الصج يبــه أأحنــا لا جينــا نطلع من البيــت ولـه شي نستأذن من فيصل ... وبعد فيصل قمنا نستأذن من عبدالله ..... وانت أأولـى نستأذن منك ..
أم فيصل مأيــدهـ كلام بنتهــا : قولي لـــه ... ولا كانه متزووج وعندهـ عيال طوولـــه ...
بو فيصل طالع أم فيصل بنظرات غضب خفيفه وطالع بنته : فيييصـــل رياال البيــت بعدي ... وبما أنه اللحيـن تزوج وسافر مع مرته .... عبدالله مكاانـــه
وشي طبيعي تستأذنون منهم في غيابي
جواهـر بتوتر خفيف وهي تلعب بطرف اللحاف وعينهـا بحظنهـا: أأحنا طول عمرنا نستأذن منهم ... ( طالعت أأبوهــا ) لأنك دوومك غاايب
بو فيصل قالـ بحزم : جوااهــر ... غيري الموضوع مو وقتــه
أم فيصل : ومتــى وقته أن شاللـــه ...
بو فيصل لأم فيصل بصوت شبه عاالي بس مو بصرااخ : مــــريـــــم .. !!.. أأحنــا جاايـن نخفف عن البنــت .. ومشاكلنـا أنا ويااج خليهـا على جنب
جواهـر تطالع أمهـا وابوهـا بستغراب : مشــــاكـــل !!!؟
بو فيصل لبنته : ماعليج من أأمـــج .. مشتهيـه تتناجر اليـــوم .... المهم .......
قاطع كلامه صوت أم فيصل اللي قامت بتنرفز : عن أأذنكم ... بروح أأشم هــوى
وطلعت من غرفه جواهــــر
وبوفيصل متحلف فيهــا بس خلـ يرجعون البيـــت
جواهـر لأبوهـا بتسأل مليـــان أستغراااب : يبـــه ... شفيك مع أأمي ... في شي أأحنــا مانعرفــــه
بوفيصل بحدهـ : ممكــن تسكريــن هالموضوع ؟؟؟؟
.
.
.

الساعه 9 ونــص بيـت بو فيصل

دخلـوا بدر ومريم ( بو فيصل وأم فيصل )
البيـــت وكل وااحد نفســه بخشمه مع أنه أم فيصل حااولت تضحك وتسولف مع جوااهـــر وتونسهــا
بس كان بايـن أنهـا متضايقه من بو فيصل
راحت سيدهـ دااارهـا ولحقهــا بو فيصل اللي واصــل حدهـ
فصخت أم فيصل شيلتهـا وعبايتهــا وراحت تبي تعلقهم
دخــل بو فيصل وسكر الباب بقوهـ : انتي تعانديني ولـه شكلج جذي ...؟!!!
أم فيصل ببــرود : ماعـانــدتك ولا شي ... بس أنت شكلك مشتهي هوشه .. ( تطالعه بعد ماعلقت عبايتها وشيلتها) من زمـــان ماهـاوشت وزفيـــت
بو فيصل قرب منهــا لدرجه فضيعه وهو يأشر لهـا بصبعه : سمعي يامـــرهـ ... اللي بينا مالـه دااعــي العيال يعـــرفــونـــه ..
أم فيصل وهي تمشى عنه وتعطيــه ظهرهـا وتقول بتنرفز : وشللي بيـنـــا ...؟ أنــا وياك ماقمنـا أنتفــاهم كلـــش ...... وأنت طوول وقتك بشغلك
لا أأشوفك ولا تشوفني ... ( تلتفت عليـه ) هذا اللي ماتبي عيالك يعرفــونه .... يكون بعلمك عيالك من أأصغرهم ليـن أأكبرهم يدرووونـ
بو فيصل : وماتعلميني شلون دروووا ... ألا من تصرفاتج اللي تتعمــديــن تبينيـن لهم أنج متضايقــه منـــي
أم فيصل : واللـه أأنــــا يابدر مااأعرف أتصنع وأأجــامل اللي بقلبي ينقرى بسهولـه على ويهــي ... للأسف كل هالسنيـن معــاك ماتعلمت المكــر منك
بوفيصل عطــاهــا كف قووي وقال وهو يمسكهـا من شعرهــا وهو رااص على أسنــانه : أأأنــــا محترمج لحد هاللحظه لأنج أأم عيــالي .. وماأبي أأسوي سالفه وأأأضربج على كبــــر ....
أم فيصل وهي تبتعد عنه بعد ماعورهـا قالت : مالك حق تضربنــي يابـــدر ... تسمع ..... ماالــك حق .. مو كفايـه اني مستحملتك كل هالعمــــر
تــجــي اللحيـن تمد يدك علي
بو فيصل : أنتي اللي حديتيني يامريم.. تصرفاتج تطلع الواحد من طوورهـ جنج ياااهـــل أم 17 سنه ... مو جنج طفتي الثلاثيـــــن
أم فيصل بغصه : دااامــــ تصرفاتك تغيرت معاااي ... أأنــا بعد بتغيــــر .. ولا تظن أني مستحمله وجودك بحياتي علشــانكـ ...
لا يابدر غلطاان لو كنت تفكر جذي .... أنا مستحملتك علشان العيــال .. ماأبي يتشتتون في هاللحظه وهم كبـــار .....
بو فيصل : شقصــدج بهلـ كلام
أم فيصل : قصدي وااضح يابدر ... لولا العيــال جان أأنـــا طالبـه الطلاق من قبــــل ... العيشــه معاك تقصر العمــــر
بو فيصل : لا تصدقيـن العيشـه معاج أنتي تطووول العمر ..!!!.... منتي مريم اللي عرفتهـا قبل الزووواج ... تغيرتي 180 درجه
أم فيصل : وأنــت أأأكثــــر ......
.
.

بيت بو عبدالعزيز

رجعوا عبدالعزيز وأم عبدالعزيز البيــت والفرحه مو شاايلــه أم عبدالعزيز
حااســه روحهــا بتموت من الفرحهـ .. لأنهـا شافت طلال ...
قعد عبدالعزيز معــاهـ شوي وهو فرحان لفرح أمــهـ وبعدهــا شالـ روحه وطلـــع
كان حاط ببالــه يروح لســارهـ بما أأنــه متأكد أنهـا ماراح ترد عليــه ( مايدري انهـا غيرت رقمهـا )
طلــع CD كــان هو مسويـــه وحاطــه عليــه ورقــه مكتــوب عليهـا كلام
مـــر صوب محــل بالاول علشــان يشتري هــديــه لســـارهـ
ولما شراهـا وخلصـ خلاهم يغلفونهـا لـــه بـ غلاف أأحمــــر
وحط الهديــه بكيس حلــوهـ جذي بلون الاحمر عليهـا قلب
وركب سيارته من يديد وحط دااخل الكيس الـ CD وأتجهـ بيت خطيبــتـــه
أول ماوصلـ دقـ على تلفون البيـــت وجالـه صوت نااعم جدا
أأبتسم وقال : هــــلا أحلام .. شلونج .... أنــا الحمدالله طيب .... آآيـــه ...ههههه .. زيـن سارهـ أأختـج موجودهـ .... لا لا .. لا تعطينهـا السماعه .... أنا عند باب البيــت بسوي لهـا مفاجأهـ لا تقوليـن لهـا ..... آآوكي .. يلا سلام

سكر من عند أأحلام وتنهــد ونــزل من سيارته .. جيك على كشخته ومشى متجه لباب بيتــهم
طق الجرس ونطرهم يفتحون لـــه
دقايق الا الخدامه فاتحــه لـه البــاب سألهـا أأذا في حد بالصاله غير ســارهـ قالت له أأنــه أأحلام بس بالصالـــه
كــان مفتشل من بو سارهـ لأنه جااي من غير موعد ... بس دلع ساارهـ حـــدهـ على هالشي

مشــى بخطــوات ثابتــه ورى الخدامه اللي فتحت باب الصالـه وخلتــه يدخـــل وأول مادخـل طاحت عينه على ســارهـ
اللي كانت تقرى مجلــه ومخليــه ريله الثنيـن فوق الكرسي وقراب من صدرهـا ورافــع شعرهــا وخصلاتـه متناثرهـ على كتفهــا وويهــا

عبدالعزيز بعد ماتنحنح : السـلام عليكم
سارهـ أأخترعت ونزلت المجلــه بسرعه وقالت بصدمه : آآآآآنــــت ؟؟ شجاابــــك
عبدالعزيز : جيــت علشــانج ....
أحلام كانت شاقه الحلج مستانســه على المقلب الحلو اللي سوته بأختهــا
سارهـ بغضب لأحلام : أأقولج من ع الخط تقوليـن لي رفيجتج هـااا .....
أحلام أرتبكت وقالت : هــوو..و.و قـ ـ ـ ـ ـ ــال لـ ـ ـ ـ ـ ـ ـ ـي .... ( وأبـتدت تقطع بالكلام )
عبدالعزيز قال : آآنــا قلت لهــا ماتقول لج .... أأبي أأأسويهــا لج مفاجأهـ ... حراااامـ
سارهـ تتوعد بأحلام : هيــن ياحلوووم ... ( قامت وقفت وتكتفت وقالت ) ... شتبي جاااي ؟؟
عبدالعزيز يقرب صوبهـا : أأأبي أأعرف شفيـــج علي ؟؟!!!!!!!
سـارهـ وهي تهز ريلهـا بقوهـ : مافيني شي ..... عندك سؤال ثــانــي ..
عبدالعزيز اللي كان منحرج من نظرات أحلام لهم حاول يتجاهلهـا وقال : لا مــا عنـــدي ... بس جيــت أأقولج .. موعد زوااجنــا أاحتمـــال يتغيـــر
سـارهـ ترفع واحد من حواجبهـا : لو تنكسل هالزوواج وااايد أأبـــرك تصدق ..... في غيرك ينطــــرووون ردي
عبدالعزيز بغت تفلت أعصابـه ويعطيهـا كلام مابتحب تسمعه فقالـ وهو ماسك روحهـ: أنــــا شقلت لج على هالموضوع
سـارهـ : واللـه لا صرت ولي أأمري ذيج الساعه أأفرض راايـــك علي ....
عبدالعزيز : وأأنــا اللحيــن شنو ... مو ولي أأمرج ؟؟
سارهـ : لا تزوجنــا بعديــن يصير خيـــر .. حاليــا ولي أأمري أأبوي .... وأأنـــت تحلم بهلـ شي ... ( طالعته من فوق لتحت ) عن أأذنك ...
مسكهـا عبدالعزيز من يدهـا بقوهـ بس بدون مايعورهـا : ماخلصـت كلامي ...
سارهـ سحبت يدهـ بقوهـ منه وقالـت : شعندك بعد ؟؟ شتبي تقول .... خلصنـــي
عبدالعزيز أبتـدى يتنرفز ... قال بتنرفز خفيف : ســارهـ عدلي أأسلوبج معاااي ...
سارهـ : واللـه أأسلوبي مثل ويهـــي .... ( تأشر على روحهـا ) هذي زووجتك يارووحي ... أستحملهــا .. ولــه ماعــدت تقدر تستحملنــي وغيري خذ مكــانــي
عبدالعزيز تم يطالعهـا محتـــر ومنبـطــه جبدهـ منهــــا
تمت تطالعه بنظرات تستفز وهي متكتفـه تنطرهـ يتكلم وبعد صمت ماطول قالت : شكلك فاضي وماعندك سالفـــه ... جاي تضيع لي وقتي ... عن أأذنك

وراااحت فوق داارهـا

أحلام اللي كانت شاهدهـ على كل الحوار اللي دار بينهم قالت تحاول تبرر موقف أختهـا : ماعليك منهـا عبدالعزيز ... هي معصبه من كم يوم علشـان تهـاوشـت من رفيجتهــا ... واليــوم أأبوي مهاوشهــا فمن جذي صاايرهـ جبريـــت
عبدالعزيز راح صوب أأحلام وقال : لا تبرريــن موقف أاختــج أأنـــا أأدرى واحد بللــي فيهــا ( يبتسم ) ممكـن أأطلب منج طلب
أحلام : شنو ؟؟
عبدالعزيز يمد لهـا الهديـه : أأبيج تحطيـن هالهديــه بغرفــة ســارهـ .. بدون ماتعرف ... ومالـه دااعي تقوليـن لهـا من منـه هالهديـه
بتعرف بروحهـا لا فتحتهـــا
أحلام خذت الهديـه وقالت : أن شاللـــه..
عبدالعزيز : سلمي على عمي وعمتي ... ماأوصيج
أحلام : أأووكي ...
عبدالعزيز وهو متجه للباب الرئيسي : مع السلامه
أحلام : الله معاك

.
.
بغرفــة ســارهـ اللي رمت نفسهـا على سريرهـا وقعدت تصيـــح .. من كل قلبهــا
هــي تحبـــه .. بس تبي تبيـن له أنهـا مو ميتـــه عليــــه وأنهـا قويــــه
بس أول مادخلت غرفتهـا نزلت دموعهـا على طـــووولـ
قامت من مكانهـا وراااحــت الحمام ( الله يعزكم ) .... تغسل ويهـــا

في هاللحظه جــات أحلام اللي كانت تفكر شلون بتحط الهديـه بغرفه ســـارهـ بدون ماتحس فيهـــا
كان البــاب مفتووح شوي .. دزتــه وطلت تبي تشوف أأذا في حد ولـه لا
مالقـت حد .. جات بتدخل بس سارهـ طلعت من الحمام
ورااحت أحلام ركييض غرفتهــا علشـــان لا تحس فيهــا سـارهـ

*
*
الساعه 12 بالليــــل
طلعـت أحلام من غرفتهـا بحذر وهالحزهـ الكل نااايم ... وراحت تتسحب لغرفـة ســارهـ فتحتهـا شوي شوي لقت سارهـ ناايمـه
دخلــت وحطت الهديــه على الطاولـه جنبهــا وطلعــت بخطووااات بطيئــه من الغرفه بســــلاااام بدون لا تصيدهــا سارهـ
كفايـه أنها متحلفـه فيهـاا ....!!!!


اليـــوم التـــالي

قامت ســـارهـ مبــجــر اليــوم ع الساعه 8 وشوي ماجــاهـا نـــوم
والسبه هالعبدالعزيز اللي حتــى بالحلم زارها ...... ماتنكـر أنهـا ماكان ودهــا تقوم ...
بس للأسف أنهـا فتحت عينهــا
قامت من مكانها وراحت غسلت ويهــا وطلعت قعدت على طرف السرير .. مامشطت شعرهـا ولا شي مالهـا خلللللق كلش
لفتت نظرهـا الهديــه اللي على الطاولـه اللي جنبهــا أستغربت وجودهــا
ماكانت موجودهـ آآمـــس ؟؟؟



مــدت يدهـا وخذت الـهـــديـــه وفتحتهــا لقت هديـه صغيرهـ
طلعت الهديــه وفتحتهــا كانت عبــارهـ عن سلســال عليــه حرف الـ S ..كبيــر شوي .. وشكلـــه يهبــــــــل جنـاان
رجعت السلسال بالقوطي اللي كان فيــه .... وطلعت الـCD
قرت الورقــه اللي كانت محطوطه عليــه
كــان مكتــوب عليهــا
.
.
.
" .. "" كل الجروح تطيب لو مالها عد .. الا القطاعه جرحها حيل قاسي ""

هالكلام اللي بالأغنيـــه يكفي ويـوفي ... وداامج ماتبيـن تكلميني ..... سمعي الاغنيـه ع الاقــل

حبيبج / عبــدالعزيز .."

ماتدري ليش خذت الـ CD وشغلته على طوولـ
كانت تبي تعرف كلمـات الاغنيـه شتقـــولـ ..
تبي تعرف عبدالعزيز شيبي يوصل لهـا من هالكلام ...

أشتغلت الاغنيــه
وأبــتـــدت الموسيقــى
وسـارهـ تنطـــــر الاغنيـه تبـــدأ ...

دقــايق وأبــتـــدت الاغنيــه اللي تقول

.
.
استحمليني ادري طبعي تغير .. غصب علي والله ما هو بيديني
لا تظلميني لا تقولي تكبر .. شوفي ظروفي عقبها حاسبيني

أول إذا قلبك زعل أو تكدر .. أو ضاقت الدنيا بعينك تجيني
ولراحتك اتعب واضحي وأسهر .. لين الرضا يضحك بعينك لعيني

والحين أنا اللي محتاجك اكثر .. لا تتركيني وحـ.....

.
.

بنــدت الاغنيـــه عند هالمقطع ماتبي تسمعهـــا .. ومسحت دموعهــا اللي نزلت لا شعوريـ(ن)
المفروض ماترضـى بسهولــــهـ ...هو عارف نقطة ضعفهـا ..
فمن جذي جاب لهـا هديـــه وراضهـا بـ أغنيـــه ......

عاشت بصرااع مابيـن قلبهـا وعقلهـــا ....
عقلهـا راافض فكرة أنهـا تسـامحهـ ليـــن يثبت لهـا أنهـ ماراح يتركهـا مرهـ ثانيــه وأنه ماأخذهـا مغصوب
وقلبهــا يتمنـى أنهـا تسامحهـ .. شتبيــه يسوي أأكثر من جذي ...... ليكـون تبيــه يطيح عند ريلهـا ويطلب السماح منهــا ؟؟
.
.
.

تكتفت بقهـر خفيف وغصــه وهي تقول ( من اللي جاااب هالهديـه لغرفتــي ؟؟؟ ... آآكيد أحلام ... مافي غيرهـا أأنا أوريهـا)
قامت من مكانهـا وشالت الهديــه مع الـ CD وراحت غرفه أحلام اللي كانت غااطــه بنوم عميق
فتحت البــاب بقوهـ ودخلـت
سارهـ وهي تقوم أحلام بغضب : أأأحلام ... أأحلاموووووهــ .. حلوووم قوومي أأأبيــج
أحلام فتحت عينهـا بعد ماعقد حواجبهـا : أأأأف زيـــن ... شفيج دفشــه جذي
سارهـ ترويهـا الهديــه : أنتي الي حاطه هذي بغرفتـي ؟؟؟؟
أحلام تحاول تفتح عينهـا وبعد ماشافت الهديـه قالت بملل : آآآيـــه أنــا ... ريلج قال لي أأعطيج أأياهـا بدون ماتدريـــن
سارهـ وهي تحذف الهديـه عليهـا : ثاني مرهـ لا تدخليــن تسمعيني .... ومالـه دااعــي كل ماقالج عبدالعزيز شي سويتيه وأنتي مغمضه فااهمه
أحلام وهي تقعد : لا تقعديـن تصارخيــن علي ... ترى والله اعلم أأبوي عليج .. أأمس مستقويـه علي جداام ريلج .. واللحيـن جاايـه قاطعه علي نومــي
ترى والله أأقول لأبوي كل كلمه قلتهـا لعبدالعزيز .. وأنج خليتيه يطلع زعلان ومتضااايق ...
سارهـ تمسكهـا من أأذونهـا : لو فيج خير .. روحي قولي له .... صدقيني بخليج تتحسفيــن .. وبعديـن أأنــا أختج العوودهـ ياقليله الادب
أحلام قعدت تصــارخ من ألالم وسارهـ شغاله هواااش فيهـا
لحد مادخلت ام سارهـ عليهم : شفيكم شصــايـــر
أحلام وهي تقوم بسرعه من سريرهـا وتروح تحتمي بأمهـا : يمه شوفي بنتج ... جايتنـي تصارخ علي وتزف ...
أم سارهـ لسارهـ : شفيج على أأختــــج
سارهـ : بنتج قليله أأدب .. وماتسمع الكلام ,,,
أم سارهـ : ليش شمسويــــه
أحلام ردت بسرعه وماعطت سارهـ فرصه تتكلم : علشــان وصلت لهــا هديــه من حبيب القلب
سارهـ بحدهـ : حلــووووووم ...
أحلام لأمهـا : شفتيهـا يمه .. شفتيهــا ..!!!؟ تصارخ علي جداامج ( تروي أأمهـا أذونهـا ) .. شوفي شسوت فيني ... حومرت بأذونــي ......
أم سارهـ وهي تحظن أحلام : ســارهـ الله يهدااااج ... هذا سبب علشــان تسويـن بأختج جذي
سـارهـ : مو من حقهـا تدخل بيني وبيـن عبدالعزيز
أم سارهـ : ومتى جـــااا عبدالعزيز ؟؟؟؟
أحلام بلقافه : أأأمس .. جااا بالليـل ..... يبي يرااضي البرنسيسه ســارهـ .. وقعدت تكلمه بخياسة نفس وقالت لـه يكنسل العرس وأنه في ناااس ينطروون ردهــا على شنو مااادري ...؟؟؟
سارهـ بغضب : أأأحلالاااااامــوووهـ
أم سارهـ ماعجبهـا الحجي : صج اللي تقولـه أأختـــج ؟؟؟؟
سارهـ تتكتف : آآيـه صج يمـه .. أنــا أكتشفت أنه أنـا وعبدالعزيز مانصلح لبعض
أم سارهـ بستهزاء : واللــه ؟؟؟ تو الناس مكتشفــه ... عقب ماصرتووا لبعض تقوليـن هالحجي
سارهـ : عااادي نفصخ الخطووبــه ... هو أأصلا جاابريـنــه أهلـه علي .... ماخذني مغصووبـ
أم سارهـ : وشدراااج أنه مغصوب ....
سارهـ : مبيــن كل شي .... عيل في وااحد مايدري عن خطيييبـــه فوق الثلاث شهــووور .. ومسوي لي فيهـا رومنسي ومطرش لي هديـــه
أحلام : مااالت عليج أأقول ... لو مكان عبدالعزيز طلقتج بالعشر مو بالثلاث ...... عيل حد يرفس النعمه بريييلـــه ..
هو مدمغ اللي حبج ... حبتج القراادهـ
أم سارهـ بغضب لأحلام : أأحلام .... بس جب .. خليني أأكلم أأختج .. وطلعي برى ..
أحلام تبتعد عن أمـهـا : لا واللـه .. هذي دااااااري .... خل ساروووهـ تطلع برى
سارهـ : طلعت روح عدوووج أن شاللـه ... قالت لج اأمي طلعي خلاص طلعي وبلا طوولت لســان ع الصبح
أحلام تتخصر : البيت بيت أبونــا والقووم حاربــونـــا ... عيونــي عندج غرفه روحي تناقشي فيهــا ... غرفتي مو فاتحتهـا ملجأ لج
سارهـ طلعت بقهـر من غرفه أحلام بعد مادزتهـا زيــن ماطاحت : وووخري أأشوف عن ويهــي

أحلام بصوت عاالي : وييييييعه يالدللووووووعــه

طلعت أم سارهـ ورى بنتهـا ولحقتهـا على غرفتهــا
سارهـ قعدت على سريرهـا وغطت ويهـا بيدهـا وقعدت تصيح
أم سارهـ وهي تسكر باب الغرفه : ماتقوليـن لي شسالفتج أنتي ؟؟؟؟
سارهـ بصوت كله بكاء : يمه عبدالعزيز مايبيـنـــي ...
أم سارهـ وهي توقف جدام بنتهـا : لو مايبيج .. جان ماوصل لعتبت دااارج أأمس علشـان يراضيج
سارهـ تطالع أمهـا بعد ماشالت يدهـا عن ويهـا : مو شـــرط ... تلاقيـن حد من أهلـه مطرشــه علشان لا يخرب هالزواج
أم سارهـ وهي تقعد جنب بنتهـا : أأبي أعرف من اللي مدخل هالافكــار برااسج ؟؟؟؟ شلون تفكريـن جذي أنتي
سارهـ : عيل شلي شغله عني كل هالفترهـ .. وكل ماسألته قال لي ظروف وظروف ... لو هو صاااج جان قال لي شنهي هالظرروف
أم سارهـ : يمكن الريال كتوم مايحب حد يشاركه همومـه ... عاد لا تصيريـن يااهـــل على كبر
سارهـ :أأنــا ياهل زيــن ... محد قالـه ياخذ لـه ياهــــــل ...
أم سارهـ : شوفي يمه ... هالخرابيط خلج منهـا لأنه الزوااج تحدد وخلصنـا منه .. والريال بايـن أنه شاريج وأحنا مو بايعينه
... بس الظاهر رفيجاتج أثرووا عليج
سارهـ : محد أثر علي .. كل وحدهـ تسولف عن يومهـا شصار فيــه وأأكيــد بتجيب طاااري خطيبهــا .....
أم سارهـ : يعني تبيـن تفهميني أنه خطاطيبهم ماعندهم شغله ألا مجااابل ويوهـ رفيجاتج ...... ماتدش العقل هذي ... تلاقينهم يبوون يرونج أنهم روميو وجوليــت على غفله.. وأنتي تولعيــن وتطلعيـن حرتج بهالـ مسكيــن ... حطي عقلج براااسج وعن العنــاد ..وأأشوف يلا أتصلي عليـه وأستسمحي منه
سارهـ بعناد : ماابي .. نجووم السما أأقرب لــه
أم سارهـ بحزم : عن شغل البزراااان ودقي عليـه أأشوف ......
سارهـ : ماااابي يمه لا تجبريـنــي ... بنفسي مغيرهـ رقمي علشان أأفتك منــه .. ترى أن دقيت عليـه خليته يطلقني جداامج
ام سارهـ الي فمهت سبب تغير سارهـ لرقمهـا : آآآهــاااا جذي السالفه عيــل .... ( بـ ح ـزم ) أأأشوف مسكي جوالج ودقي عليـه جدااامي ... تراني للحيـن أتعامل معاج على أنج كبييرهـ .. لو درى أأبوج عن نواياج.... والله لا يلبسج عبايتج ويتصل لريلج يجي ياااخذج من اليــــوم
سارهـ : أأيــه قولوا جذي ... ماتبوونــي مثقله عليكم أأنـــا ..
أم سارهـ : لا أنتي مثقله ولا شي ... بس فيج دلع مااصخ .. وأشوف دقي
سارهـ بعد مانفخت خذت جوالهـا وأتصلت على عبدالعزيز
أم سارهـ : كلميــه عدل ... وعن خياسة النفس ذي
سارهـ تبتسم بطريقه مصطنعه : جذذذذذي زيـــن ؟؟؟؟؟؟
أم سارهـ : أأيــه زيــــن

أبـتتـد يرن ومايمديــه رن مرتيـن الا سارهـ تقول : مااايــــرد ... بسكـــر
أم سارهـ : أعنبووهـ توج دااقـــه ..... صبري شوي
سارهـ تكتفت وبعد دقايق الا صوت عبدالعزيز النااايم يرد : آآلـوووو
سارهـ ساكته تطالع أمهــا
عبدالعزيز : ألـــووووو ...!!؟
سارهـ تتكلم بدون صوت لأمهـا ( طلعي برهـ علشان أقدر أكلمه )
أم سارهـ ببتسامه : توج معصبـــه ؟؟؟
سارهـ بهمس وهي تغطي الجوال بيدهـا علشان لا يسمع عبدالعزيز : ترى والله أأسكـــر
عبدالعزيز : أأأللووووووووو من معااااي ؟؟؟
أم سارهـ قامت وقالت : زيـن بطلع بس أأنـ قلتي له كلمه مني وله مناك لا تلوميـن الا نفسج

طلعت ام سارهـ وسكرت البــاب ورررااهـ

عبدالعزيز أبتـدى يعصب : بترد ولـه شلووون ..؟
سارهـ وهي تمسح دموعهـا : أألــووو
عبدالعزيز أستغرب من صوت البنت : هــلا من معااي .....
سارهـ تختبرهـ : وحدهـ ..
عبدالعزيز اللي أبـتتـدى يصحصح : أأدري أنج وحدهـ عيل وااحد
سارهـ وهي ترد قذلتهـا لورى أذنهــا : معجبـــه ..
عبدالعزيز يشوف جوالـه بستغراب ويرجع يرد : أختي بتقوليـن من أنتي ولـه أأسكـــر
سارهـ : يعني تبي تعلمني انك ماتكلم بنــات ؟؟
عبدالعزيز : شكلج فااضيــه على الصبح .. سلام
سارهـ بسرعه : لحظه لحظه ...
عبدالعزيز بملل : خيــر !!
سارهـ : آآنـــا اللي ناسيهـا ولا تدري عن هوى داااارهــا ... وعلى بالك بتقص عليهـا بهديـه..
عبدالعزيز اللي أأخذ فترهـ قصيرهـ يستوعب الصوت قال : ســـارهـ ... !!
سارهـ : آآيــه سارهـ
عبدالعزيز أبتسم : أأأأأأأأأخيـــــررا رضيتــي علي
سـارهـ : مارضيـــت ... بس دقيت أأكلمك
عبدالعزيز اللي فرح لما سمع صوتهـا قام قعد وقال : دقيتي تكلميني يعني رضيتــي
سارهـ : فسرهـا على كيفك ... بس أنا مارضيت للحيـــن ..
عبدالعزيز بعد ماتنهد برتيااااح : قاعد أنـــطر أتصالج من أأأأمس ... حتى الدواام مارحته اليــوم كلــه منج...
سارهـ : وشحقه وااثق أني بتصلـ
عبدالعزيز : أأأعرفج أأكثر من روووحـــج
سارهـ : الكلام سهلـ واايــــد بس الفعـــل ... غيــر ..
عبدالـعــزيز : خلينــا من هالموضوع ... شفيـه صوتج ؟؟ تعبــانــه
سارهـ اللي أبتـدت ترضى شوي قالت بدلع خفيف : منـــــــكـ
عبدالعزيز : أأفـــااا صرت أأتعــب الحيـــن ...؟!!
سارهـ سكتت
عبدالعزيز أستغرب سكوتهـا قال : ألــوو وينـــج
سارهـ : معاكـ
عبدالعزيز : شفيج سكتي
سارهـ : قاعدهـ أأفكـــــر
عبدالعزيز : وشنو اللي شاغل بال حبي ؟؟
سارهـ : عبـدالـعزيــز .... أأنــا اللحيـــن أعتبر زوجتك صح
عبدالعزيز : صحيـن بعد ...
ســارهـ : زيــن ليش ماتقول لي شلللي مغيرك علي ... علشـان أتفهم الوضع أأكثــــر
عبدالعزيز بتسأل : سمعتي الاغنيــه كاملــه ؟؟
سارهـ بستغراب : شدخل الاغنيـــه ... بسؤالي لك
عبدالعزيز بصوت حلو : جـــاوبي
سارهـ : تبي الصج لا ....
عبدالعزيز : لو سمعتهـا ليـن الاخـــر .. كان عرفتي ليش ماقلت لج اللي مكــدرنــي
سارهـ أبتسمت : كنت معصبه منك ... من جذي ماسمعتهـا كااملـــه .... ( سكتت شوي وقالت ) .. سمعنــي أنت الاغنيــه علشــان أأعرف جوااب سؤالي
عبدالعزيز ببتسااامه ساحرهـ وبصوت عذب : واللــه ....
سارهـ بخجل : آآآيــــه
عبدالعزيز وهو يتثااوب : الـ cd مو حولي الحيـــن ....
سارهـ بعد سكوت ماأخذ ثانيـه : زيــن غنـهــا لي ...
عبدالعزيز بشاعريـه : يمكن أزعجج على الصبح
سـارهـ بثقـه : لا يمكن ....
عبدالعزيز ضحك بالخفيف وأبــتــــدى يغني لهـا الاغنيـــه كااملــه صوته ماكان جنـــان لكن ينسمع ..
وسارهـ حاسه روحهــا باايخه أنهــا زعلت عليــه حتــى


دخلت عليهـا أأحلام بطريقه دفشــه وجات بتتكلم بس سارهـ أشرت لهــا أنهـا تسكت
أحلام ( تووووهــا معصبــه .. واللحيـن شاقـه الحلج ) قربت صوب سارهـ وقال بصوت وااطي : من تكلميــن ؟؟؟
سارهـ تحطه سبيكـــر وتسمع أحلام صوت عبدالعزيز اللي وصلـ عند هالمقطع

" الحين أنا اللي محتاجك اكثر .. لا تتركيني وحدي لا تتركيني
أخفيت عنك هم والهم يكبر .. خليت همي بين نفسي وبيني "

عبدالعزيز بعد ماوقف عند هالمقطع : وأأخــر بيــت تقدريـن تسمعينه ياقلبي من الـ cd ....
سارهـ بلمحه خجــل : صوتك حلــوو وأنت تغنــي ...
عبدالعزيز بشاعريــه : واللــه ؟؟ .. غلطاانـــه ترااج .. ( برومنسيــه ) سارونتي الاحلـــى ...
أحلام اللي أستحت منهم قالت : صج ماتستحووون على ويهكم ... ( تكلم سارهـ ) هذا وانا قاعدهـ
عبدالعزيز اللي أستغرب وجود أحلام قال : من متى أنتي هنــي ؟؟؟
أحلام تقلد صوته : من عند ( تغني ) ... اللحيـن أنا اللي محتاااجك أكثر ... لا تتركيني وحدي لا تتركينـي ( قعدت تضحك )
ساره تدزهـا : مافي شي يضحك ... أينن صوت عزوزي
عبدالعزيز : لا لا أنتهـي جذي .. هههههههه
أحلام : خلـ يجددونــك هههههههههههه
عبدالعزيز ضحك على هبــال أحلام
أحلام بصوت عالي : ماشفتهـا شسوت فيني اليوم الصبح ... قطعت أأذوني بس علشـــان عطيتهـا هديتك
سارهـ فتحت عيونهـا على كبرهــا ( يعلللج يالفضيحه )
عبدالعزيز بضحكه حلوهـ :.... أأعرفهـا سارونتي لا عصبت .. الله يرحم اللي جداامهــا
أحلام : بالليلـه زوااجكم بعزييك مابهنييك ... الله يرحمك كنت خووش ولد
ضحك عبدالعزيز على أسلوب أحلام
سارهـ بخجل فضيع : مالت عليكم .... وأنت بس شغــال ضحك
عبدالعزيز : آآخـتــج عليهـا خفت دم ... عجيبــــه
أحلام : شفت دمــي أأخف من الريشـه.. مو مرتك ... هالدلوعه البايخه .....
عبدالعزيز علشان يحرج سارهـ قالـ : دلعهـا عســل على قلبي
.
.
بيت بو فيصل

الساعه 10

في غرفــه مشــاعـل اللي بعد ماتريقت صعدت داارهــا وأنسدحت على سريرهــا وهي تطالع السقف وتفكر بطــلالـ
للحيـن تذكر الموقف اللي صـادهـا بالمستشفـى معاهـ وللحيـن تذكر ملامحه وأبتسامته وأسمهـا لمـا نطقـــه
مشاعل وهي تتنهد : أأذااا كــان اللي شفته بالمستشفـى طلال ... ليش عيل الكل يقول أنـه مسافـــر ..؟!! معقولـه مايدرون أنه بالدوحه ولا بعد بالمستشفــى ....؟؟ يمكن يدرون بس خاشيـن عني هالشي .. مايبــوني أدري أنه بالديــرهـ ( سكتت شوي وبعدهـا قالت ) زيــن ليش ؟؟
شمعنى أنــا مايبــونــي أأأدري بأيـ شي يخص طـــلال ... الكل يتهربـ من فتح أأي حــوار يخصه .. حتى شيخه أختـــه
( قامت قعدت وهي تقول ) السـالفــه فيهــا ســـر ..... وأنــا لازم أأعرفـه .. شلون يبــونــي أستعيد ذاكرتي أأذاا الكــل من حولي
يخفي عني شي ....( بعد تفكير قصير ) .. معقولـه ياطلال .... كنت موجود بحياتـي قبــل ؟؟ معقــولــه أأكــون حبــ .....
( سكتت بسرعه ونفضت هالافكار من بالهــا ) لا لا .. ماأظـــن ...... مستحيل أأأصــــلا ........

شوي ألا تسمع صوت ضربت خفيفه على باب غرفتهــا
أنقــطــع حبــل أأفــكــارهــا وقالتـ : مــيــن ؟
عبداللــه : آآنـــا عبداللـــه ...
مشاعل قامت وراحت فتحت البــاب وقالت : هــلا عبداللـه
عبداللـه : الوالد اللحيــن بيجي مع الضيووف ... تعـالي قعدي تحت ..
مشاعل : زيـــن .. بس أبدل ثيابي وأأجيكــم
عبداللـه أبتسم لهـا وأبتعــد عن باب غرفتهـا رااح الصالـــه

نزل تحت كانوا عيسى وأم فيصل قاعديـــن
عبدالله : كااهــي بتنزل اللحيـن بس تبـــدل ( قعد على أقرب كرسي )
عيسى اللي متسندر يبي ينــام قال وهو يتثااوب : تبـون الصج ... الوالد ومع أحتراامي الشديد لــه ماعندهـ سالفــه .. في ضيووف يجون من صباح الله خــيـــر ...؟؟؟ أنــا البــارح طــول وقتـي سهرااانـ على النــــت أنزلـ نغمات
عبدالله اللي كان عكس عيسى مصحصح : والله محد قالك أأأسهـــر .. وأنت تدري أنه بيجونــا ناس اليـــوم
عيسى : واأنــا شدرانـي أنهم بيجــونـــا الصبح ... على بالي بيجـــون العصر المغرب ... فالليــل مثـــلا مووو الصبح
عبدالله : خذ لك غفوهـ ليــن يجي الوالد ....
عيسى وهو ينسدح على الكرسي ويحط راســه بحظن أمــه ويقول : هذا اللي بسويــه
أم فيصل اللي كانت سرحــانــه وماوعت الا لما حط عيسى راسـه بحظنهـا قالت وهي تمرر يدهـا على شعرهـ : يبــه قوم نــام فوق بداااركـ
عيسى بصوت يختفي تديجيـ(ن) : لا خليني هني أأبـــرك .. لو رحت فوق بصكهـا نومـــه وماراح أقوم .... وبيعفسنـا ريلج لا جــااا ولقاني نايم

بعد دقايق نزلت مشاعل اللي لبست تنـورهـ بيضــه وعليـهـا حزام باللون الفوشي وبلوزهـ بيضه وفوقهـا قميص لتحت الصدر باللون الفوشي
..وخلت شعرهـا مفتوح بس جابته على كتفهـا اليميـن
وقعدت جنب عبداللـه وهي تقول : اللحيــن مـا جــا أأبوي ...؟
عبدالله وهو يسند يدهـ ورى مشاعل : للأسف لا ... أنـــا قربت أتمللـ
مشاعل خذت الريموت وقعــدت تفرفر تسلي روحهـا واللي حولهـا وحطت على مسلسل خليجي وكان التلفزيـون مطول عليـه واااايد
وأصوات الممثليـن عاليــه خاصـه أنه هالمشهد متكهرب شوي
نقز عيسى من صوت الصرااااااخ ولما أنتبه أنه من التلفزيــون قال لمشاعل بتنرفز : أأأنــتــي هيييه ماتشوفيــن ناااس ناايمــه هنـــي ...؟
ولـــه مافي حد غيرج بالصالـــه ..
مشاعل وهي تقصر : مـــادري أأنــه مطــول على التلفزيــون جذي ....
عيسى مازال متنرفز : طيرتي قلبي وكل هذا ماتدريــــن ...
عبدالله لعيسى : شفيك أنت كلت البنت بـقشورهـــا .. قالت لك ماتدري ... خلاص سكر السالفــه
مشاعل لعبدالله : شفتــه .. كلــه يصااارخ علي .... ( تلزق بعبداللـه ) .. والله محد يعرف قيمتي ألا أأنـــت
عيسى طقع لهـا ولا رد عليهـا وغمض عيونه على أنه بينــام
عبدالله وهو يحظن مشاعل : ماعليج منـــه ... هذا لسانه متبري منه ..
مشاعل اللي أنحرجت لما صار رااسهـا على صدر عبدالله بالضبط أبتعدت عنه شوي وهي تقول بخجــل تحاول تخفيـه : خله يولي الدبـ
عيسى وهو مغمض : أأسمعج هـــاااااا
مشاعل لعيسى : زيــن أأسمعنـي حد قالك سد أأذونـــكـ
عيسى فتح عينه عطاهـا نظرات ورجع غمض
.
.
.

شوي ألا التلفون يــرن
شالتــه أم فيصل وكان المتصل بو فيصل : أأألـــوووو هـلا .... أأنت عند البـــاب ...؟؟... زيــن ... الباب العود مفتووح .. آآيــه... آوكي .. آوكي ...
فمان الله
سكرت من عنـــدهـ
أم فيصل : أأبــوكم عند البــــاب
عبدالله وهو يطالع التلفزيـون وقرب يندمج مع المسلسل قال بصوت وااطي جدا : اللـه يستــر
أم فيصل لعيسى اللي حلت له الرقدهـ : عواااس ... قوم يمــه ... آآبــووكـ وصل
قام عيسى وقعد بعد ماكان منسدح وغطــا ويهــا بيديـنــه الثنتين وهو ينفخ : آآآآآآآآآآآآآآآآآآآآآآآآآآف ... نبي نــااام يانــــاس
مشاعل بتسأل : آآمــووت وأعرفـ ليش يبينــا نكون كلنــا موجوديـــن ؟؟!!!
عبداللــه : لا تحاوليــن مستحيل تعرفيــن الوالد شيفكر فيــه وله من هم هالضيووف ....( بعد صمت قصير جدا قالـ ) قلبي ناغزني صرااحــه
عيسى وهو يتسند على الكرسي بعد مارجع شعرهـ على ورى بخمـول : دام الاخ قلبـه ناغزهـ عيــل تطمنــوا ياجماعه مابيصير ألا كل خير ...
عبدالله يطالع عيسى ويأشر لــه على الريموت اللي بيدهـ : تشوف هالريموت ... بخليــه يجي يسلم عليك اللحيـــــن
عيسى بعبط وهو مليـان نوم : لا يجيني ولا أأجيـــه .... مانبي سلامات من حد
مشاعل : بس أأبــتـــديـتوا اللحيــــن ... أجلوا هواشكم ليـن يروحون الضيووفـ
عبدالله : علشانج بس بسكت لــه ..
عيسى يفتح عينه وحدهـ ويطالع عبدالله : تصدق خفــت ؟؟؟ قمت أأرجف .....
أم فيصل تدخلت علشان لا يتهاوشون : خلاص بسكم .....
عبدالله اللي أنقهــر طالع عيسى وهو رافع واحد من حوواجبــــه
وعيسى يطالعه بعــد وجنهم يتحدوون بعض

بعد دقايق من الصمت اللي خيم على المكــان
أنفتح باب الصالــه ودخل صوت بو فيصل قبلــه : حيــــااج ... تفضلي ...
دخلــت مرهـ يمكن أأصغــر من أم فيصل بكم سنه وماسكه بيدهـا ولد صغيـــر مايتجازو عمرهـ الـ 5 سنوات
وبعدهـا دخلـ بو فيصل وراهم و سكر البـــاب وراااهـ

كل اللي بالصالـــه وقفــوا مصدوومــيــــن
وكل وااحـــد يطالع الثاني مذهـــولـ
وأول المصدوميـــــن هــي أم فيصـــل

نهـــايـــه الجزء الثالث عشــر

الجزء الرابع عشر
.
.
بعد دقايق من الصمت اللي خيم على المكــان
أنفتح باب الصالــه ودخل صوت بو فيصل قبلــه : حيــــااج ... تفضلي ...
دخلــت مرهـ يمكن أأصغــر من أم فيصل بكم سنه وماسكه بيدهـا ولد صغيـــر مايتجازو عمرهـ الـ 5 سنوات
وبعدهـا دخلـ بو فيصل وراهم و سكر البـــاب وراااهـ

كل اللي بالصالـــه وقفــوا مصدوومــيــــن
وكل وااحـــد يطالع الثاني مذهـــولـ
وأول المصدوميـــــن هــي أم فيصـــل

بوفيصل للحرمه : تفضلي قعــدي ...
أم فيصل اللي أنقبض قلبهــا ماتدري ليش سألت وعلامات الدهشه والذهول محتله ملامح ويهـا : مــن ذي ...يـابــدر ؟؟
الحرمه كانت راح تروح تقعد بس لما تكلمت أم فيصل تمت واقفه بمكانهــا
بو فيصل وهو يحط يدهـ ورى ظهـر الحرمه ويمشي معاهـا ليـن قعدهـا على أقرب كرسي قـال : أنــتــوا قعدوا ... ورااح أفهمكم كل شي
خذت المرهـ ولدهـا وقعدته بحظنهــا وعلامـات الحزن والارتبـاك بايـنـه عليهـا
عبدالله وكأنه شكوكه بأبوهـ تأكدت قالـ بحترام : شتفهمنــا يبـــه ؟؟ ذولا الضيوف اللي ماتبينـا نطلع من البيـــت ونستقبلهــم
عيسى اللي كان متسندر من شوي تلاشى النوم من عينه وهو يشوف أبوهـ دااش عليهم بحرمه ( معقولـه يبه صدقت ظنوني فيك وطلعت متزوج ؟؟ )
بوفيصل قعد جنب الحرمه وقال بهدوء : ماراح أأتــكلم ولا أنطق ألا لما تهدون وتقعدون وتخلونـي أأعرف أتفاهم معاكم
أول وحدهـ قعدت هي أم فيصل اللي قالت بحزن : تــ .. تـــزوجـ ـ ـ ـت .. عــ ـ ـ ـ ـلـي يابــ ـ ـ ـدر ..!!!!
أصعقت هالجمله كل عيال بو فيصل
قعدت مشاعل جنب أمهـا وحوطتهـا بيدهـا وهي تحاول تهديهــا
عبدالله بغضب خفيف : ماتكلم يبــه ؟؟ ماتفهمنــا شللي قاعد يصيـــــر !!!؟؟
عيسى ومليون ألف علامة أستفهاام على ويهــا : شســـالفـــه يبــــه ؟؟؟؟ ومن ذولا !!!!
بو فيصل ماتكلم ينطرهم يهدووونـ
عبدالله اللي كان شبه معصب خااصه لما شااف دمعه حاايرهـ تنزل على خد .. أأمـــه
كان يدري أنه أأبــوهـ ماراح ينطق ألا لما يقعدووونـ ويهــدون ( وهاي طبع في أبوهـ مايحب يتكلم والجو متكهرب )
قعد وهو يقول : هذا أحنــا قعدنــا ( يكلم عيسى ) .. أأقعد ياعيسى ... ( عيسى قعد بدون لا يناقش كمل عبدالله وقالـ ) .. ننـــطـــركـ يبـــه
ننطــرك تتكلم ..... ولــه بنطــول وأحنـــا ننطـــر
بوفيصل اللي مازال جاامد ولا نطق بحرف قال : طــول مـا التوتر هذا مسيطر على القعدهـ ماني متكلم
الحرمه قالت بصوت واطي : بــدر تكلم ....
بوفيصل طالعهـا ورجع صد عنهـا يطالع عبدالله قال وهو يشبك يدينه ببعض : آآهــــدوا وصلوا ع النـبــــي علشان أعرف أخذ وأعطي معاكم بالحجي
عبدالله بدون قصد رفع صوته : يبـــه حرقت أعصاااابنـا .... تكلم قــوووولـ ... ترى والله ماعاد فينا صبببـــر
الوالد تعلق بأمه وقالـ بخوف لبوفيصل : بــابــا .. أأنـا ...خـ ـ ـ ـ .. خـ ـااأيـ ـ ـ ـ ـف..
أأأنصــــدم الكل من كلمه ( بـابــا )
أم فيصل بقهـــر : حسبي الله ونعم الوكيل فيك يابدر ..... أأنــا تتزوج علي بعد كل هالعمـــر ...
الحرمه لأم فيصل : مريم ... صبـــري أنـــتـــ ....
أم فيصل بغضب : لا تنطقيــن أأسمي ........ أأنـــا ....
قاطعهـا بو فيصل اللي وقف غااضب : بـــــس يامريم ....
أم فيصل وهي توقف وتمسح دموعهـا ويوقفون معاهـا مشاعل وعيسى وعبدالله قالت : آآيــه مــا ترضى عليهــا يابدر... دامك متزووج علي
... كان قلت لي .. كان طلقتنــي ... ولــه تبي تموتني ناقصه عمر أأنـت ..
بوفيصل بتنرفز خفيف ولما شاف أنهم ماراح يهدون: مــن قــال تــزوجــت عليــــج ... هذي لطيفـــه يامريم ولـه نسيتيهــا
أم فيصل أنصــدمـــت قالت بعد سكوت دام ثوانــي معدودهـ : لـ ـ ــ ... لــطـيــفــهـ ..؟!!!!!!!!
لطيفه اللي كانت مرتبكه حيل : أنـتـ ـ ـ ـي ماعطيـ ـ تيني فرصـ ـ ـه أتكلم
أم فيصل اللي مازالت مصدومه : بس شـ ـلـ ـ ون؟؟
بو فيصل وهو يهديهـا : أنتي صلي على النبي وقعدي .. وأنــا بفهمج ... كل شي
قعدت أم فيصل وهي تنطر تفسيـــر من بو فيصل
بينمـا عبدالله وعيسى ومشاعل مثل الاطرش بالزفــه
عيسى اللي مو فاااااهم شسـالفــه: من لــطيفـــه ؟؟!!!
بو فيصل بحزم : يصير تقعدون وتخلوني أأعرف أأحجي وأتكلم .... ترى السالفه طالت ومصخت ...
قعد عبدالله وقعدوا معاهـ عيسى و مشاعل

ولما ساد الهدوء بالجـــو والكل يبي يعرف شسـالفــه ومنهــي لطييفـــه
قعد بو فيصل وطــالعهم وقـال لعياله : هــذي عمتــكم لطيفــه ... ( يطالع ام فيصل ويأكد على الكلام ) ... أختي .. مو زوووجتــي
.
.
.
بيت أم أحمد

وبالصـاله كانوا قاعديـن أم أحمد وبناتهــا
يسولفون عن أم فيصل وطيبتهـا
شهد ببتسامه : تصدقيـن يمه .. هالمرهـ أنــا حبيتهـا من أول يوم شفتهـا فيــه
مسك : حتى أأنــا ... حبيتهـا من كل قلبي .. هي وعيالهــا .. ( كانت تقصد بعيالهـا عبداللـه بس محد فهم هالشي )
أم أحمد : أأأيــه والله يابنــاتــي ... أم فيصل ونعم المرهـ .. أنــا من أقعد معاهـا ماأملهــا ......
شهد بعد ضحكه خفيفه : أأصـــلا ماتنمل قعدتهــا .. أأنــا قعدت معـاهـ مرهـ وماودي أأقــوومـ
( سكتت شوي وهي تبعد خصله عن ويهـا وقالت ) بس تصدقيـن حتى بناتهـا عســل ... جوااهــر حبــوبــه حيل ..
ومشاعل نفسهـأ .. بس أنـا أرتحت حق جواهـر أكثر يمكن ليش أنهـا بـعمري
مسك ترددت شوي بس بعدهـا قالت : يمــه ... ليش مانروح لهم اليـــوم ..؟ متملليـن بالبيت .. ماعندنـا حد يسلينـــا
ام أحمد : بيني وبينج .. كنت حاطه هالفكرهـ ببالي .... بس كل يـوم تطلع لي شغلـــه .. اليوم العصر أن شالله نروح لهم ....
شهد : زيــن دقي عليهــا ... عطيهـا خبر أنــه أحنا راح نزورهم .. مهب عدلـه نجي بدون موعد
أم أحمد : أأأكيد ... أصلـ(ن) بعطيهـا خبر ...
قاطعتهـا مسك اللي تحمست وقالت : زيـــن دقي عليهـــا اللحيــــن
أم أحمد بتسأل : كم الساعه ؟؟
شهد وهي تشوف ساعة يدهـا : آمممم ... 10 وشوي ...
أم أحمد تشيل سماعة التلفون وتتصل على بيت أم فيصل: آآووكي....

تم يــرن بس محد يرد

سكرت أم أحمد وقالت : محد يرد ... الظاهـر محد حوول التلفــوون ...
مسك بقلبهـا ( خســــــــارهـ .... !؟ )
.
.
.

بيت أم فيصل

رن التلفون بالصاله بس محد عبرهـ كانوا يسمعون لطيفه اللي كانت تقول لهم السالفـه
وشلون فجأهـ طلعت لهم عمــه وهم اللي يعرفونه أأنــهم عندهم عم وااحد مافي غيرهـ وهو بو عبدالعزيز
بالبدايه ماكانت راح تتكلم لأنهـا كانت شوي منحرجه ... بس بوفيصل طمنهـا وخلاهـا تتكلم
لطيفه : من فتــرهـ طويلــــه ... وقبل يمكن لا تجوون أنــتــوا على هالدنيــــا .. حبيت وااااحد الكل عاارض على زوااجي منه
لأنــهم كانوا يبوني لفـــارس ولد عمتي...... أأبوي رفض وسلطــان نفس الشي ( طالعت بو فيصل ) وحتى بــــدر ...
( رجعت تطالع العيال)
وكذا مرهـ يجي يخطبنــي ويرفضونه حتى بدون لا يتكلم رغم أنه مافيـه عيوب تمنع زواجي منه .....
في يوم يأســت وعرض علي نتزوج بالسر ولما يتم كل شي نعلن زوااجنـــا
ترددت بالبدايـــه كان ودي يسون لي عرس مثل باجي البنــات الي بعمري ..
.. بس بعد تفكير وافقــــت .. خاصــه أنه فارس كان راح يخطبنـي بعد يوميــن ...
خذيت جوازي من دااار أبوي الله يرحمه وشردت من البيت مع ( جابر ) ... وتزوجنــــا بالسر مثل ماأتفقنـــا
ورحنــا سيدهـ المطــــار وطلعنــا من الدوحه علـى لنــدن ..... واليــوم اللي بعدهـ دقيــت على أهلي هني بالدوحه
وكان الوضع عندهم مثل ماتوقعت ... الكــل مرتبش علي ويدورونــي ويدورون جابر لأنه كانوا أأكيديـن أنه جابر ورى أختفائي.....
قلت لهم أني تزوجت بجابر وطلعنـا من الدوحه
قالوا لي أأرجع بس أنــا رفضت ... رفضت وبشـــدهـ .... و ... ( سكتت كانت العبرهـ خانتقتهـا ) ...

كمل بوفيصل لما شاف أنه أختهـ مابتقدر تكمل : حزتهـا الوالد عصب .. وثار جنونـــه بنته الوحيدهـ تسوي هالحركه ..... كان سلطان راح يروح المطار ويعرف لطيفه ويـن سافرت بالضبط .. علشان يروح لهـا ويرجعهـا الدوحه غصب عنهـا ويخلي جابر يطلقهـا لكن أبوي منعه
قالـ لــه مثل ماسافرت من نفسهـا ترجع من نفسهـــا ..... ولا راح يقبل أأي نقــاش بالموضوع
مـــرت أأيــام وشهور .. ومافي أي خبر عن لطيفــه ..... حتى أنهـا لما كانت تتصل ونشوف أنه الرقم من خارج الدوحه مانـــرد عليـــها
أأو نرفع السماعه ونرجع نسكرهــــا .. الوالد كان يبي يحسسهـا بغلطتهــا .... ومتأمل أنهـا ترجع الدوحه اليوم قبل باجر ... لكنهـا كانت معاندهـ

كملـت لطيفه اللي نزلت دمعه على خدهــا : عشت مع جابر أأحلى أأيـــام عمري ... رغم أني كنت متضاايقه أنه أهلي مو راضيــن علي
بس جابر كان دوووم يهون علي ويقول لي أنه مردهم بيرضـــون وأني بظــل بنتهم مهما سويـــــت ... وبعد ماتمينــا شهريــن ونص بلنـــدن
سافرنــا على الكويـــت ... لأني كنت راافضــه فكرهـ أأرجع الدوحه ... أأاخـــاف يفرقوني عن جــابــر ..
سنه ورى سنه .. وصارت سنيــن وأستقريت بالكويت وجبت سيف ( ولدهـا )
... وأخبار أأهلي أنقطعت نهائيـ(ن) عنـــي ..... حسيــت أني مشتاقه لهم حيــــل ..
صحيح جابر مو مقصر علي بشي ويحاول يعوضني عن حنان الاب والاخواااان وحتى الام اللي أنحرمت منه من صغري .... بس ماقدر
لأنهم دووم ببـالي ...في يوم أتصلت الدوحه ورد علي بـــدر ... كــانت فرحته ماتتصور لما كلمنـــي ..... سلمت عليه وسألته عن أخبارهم
صدمني لما قال لي أنه أأأأبوي تـــوفــى وكان يتمنــى يشوفنــي .. كــان يقول انه مسامحني بس أرد الدوحه ..... وراح يسوي لي أأكبر عرس لي ولجابر بس أرد ويكحل عينه بشوفتـــي ..... ماقدرت أتحمــل صرااحه وتعبــت نفسيتي أكثر وأكثـــر ..
لكن بدر كان وااقف بجنبي.. كان يجينـي ويزوني بالكويت بيـن فترهـ وفترهـ .. صحيح رفض زواجي من جابر بالاول
بس قمت أشوف انه بدأ ياخذ عليه
تحسـنت الاوضااع وحسيت أني راح أقدر أرجع الدوحه بعد ماتغربت عنهـا أأكثر من 5 سنيـــن .... ولما جيت برجع تعب جااابـــر
وتعبــه كان جااايـــد وتأجلت الرجع على الدوحه أتصلت على بدر علشان يجيني ( تطالع بوفيصل ) وهو ماقصر هد كل اللي بيدهـ وجــــانــي
كان يتم عندي بالاسبوع وله بالاسبوعيـن ولما أقول له أرجع الدوحه عند زوجتك وعيالك يقول لي ...
""هم ماخذيـن عني فكرهـ أني طول وقتي بالشغل وغيابي عنهم مابيأثر عليهم .... تعودوا على غيابي خلاص .. ""
كنت أأأحس بالحزن بصوته لما يقول لي هالجملــه رغم أنه يتخفى ورى قناع العصبيه والحزم ..
( تطالع عبدالله وعيسى اللي منذهليـــن وهم يسمعون قصه عمتهم ... بالاضافه لمشاعل اللي دموعهـا نزلت )
بس واااللــه ياعيالي .. واللــه أنه بـــدر طــول وقته يفكر فيكم .... ولا عمرهـ نساكم أو تناساكم ...

عبدالله اللي كانت صج صج مذهول قالـ وهو يبي يعرف بااجي القصه : زيــــن ... جاابر هذا وينه اللحيــــن ؟؟!! ليش ماجــا معاكم ..؟
لطيفــه زادت دموعهــا : تـــوفــى من أسبوعيــن ... ( سكتت شوي وبعدهـا كملت ) مثل ماقلت لكم حالته تدهورت وتعب كثير .. وأكتشفنا أنه فيـــه القـــلـــب ولازم عمليـــه مستعجله
ومادري شنــو .... ماكنت أأعرف شيخربطون علي الدكاترهـ ...اللي كنت أفكر فيـه بذيج اللحظه ... أني ماأبي أفارق جاابــــر .. ماأبيـه يهدنـي
حاولنـا نقنع جابر أنه يسوي العمليــه بالكويت وبعدهـا نرجع الدوحه لأنه وضعه مايستحمل التأجيــــل ... وحاول معاهـ بدر أأكثر من مرهـ
بس الكلمه الوحيدهـ اللي كان يقولهــا ( أأأبي أأمـــووت بالدوحه ) كنت أعصب وأثور ليـن جاب لي هالطاري وأنه راح يموت
وترجيـت بدر يقنعه ... لكـن مافي فايدهـ ..... ولما يأسنـا منه ركبنــا على أول طيارهـ رايحه الدوحه ...
وطول ماأحنا بالطيـارهـ كان يوصف لي شوقه الكبير لدوحه وأرضهـــا ..... ( ببتسامه حزن )
كان يقول لي ...( أبــتدت تتكلم وكأنهـا جابر ) "" شلون صــارت الدوحه بعد كل هالسنيــــن ؟؟؟ شوارعهـا تغيرت ولـه مازالت على ماهي عليـــه ....
تصدقيـن يالطيفه أأول مانوصل مطـار الدوحه وأحط ريلي على أأأرضهـا الغاليـــه راح أأأبوسهــــا .. رااح أأبوس الارض أنــا أحمل هويتهـا وجنسيتهـا
وبعدهـــا راح نـــدور فيهـــا ليــن نتعب ... ليــن تصرخيـن فيني جاابر رجعنــا البيـــت تعبنــا ... خلينـا نعرف سيف ببــلادهـ الام ..... ""
وكل ماسكت شوي رجع يقول لي ( شلون صارت الدوحه اللحيــن ؟؟) ... وبعدهــا نـــام بدون لا يحس بنفسـه من التعــب
وأخر كلمه قالهــا ( مشتاااق يالطيفه لتراااب الدووحـــه ) ورااح بسابع نومــه
ألتفت عليــه شفته نــايم ( صااااحت ) والله العظيم كان نااايم ....
ولما نزلت الطيارهـ بمطــار الدوحه ... ألتفت عليـه وأنا فرحانه أني رجعت لبلادي .. قومته علشان ننزل .... ماارد علي ...
أأبتسمت قلت أأأكيد من تعب السفر من جذي نومـه ثقلـ وكفايه أنه مريض ... هزيته بلطف أبيه يقوم لكنه مارد علي
الركاب قاموا ينزلووون ... وجانـي بدر وماسك بيدهـ سيف
يبينــا ننزلـ ..... طالعت بدر بذهـــوول ... ورجعت هزيـــت جااااابـــر لكن الصمت كان ردهـ الوحيد علي
جست نبضه لقيـــت مافي نبض كلش ... مــااااااااتـ ... رااااااح خلاص .... أبــتــديت أأصرخ فيــــه
( قووووووووم .. جابر قووووووم ... وصلنــا الدوحـــه
قوووم ماتبي تشوف قطر شلون صـــارت .. ماتبي تبوس أأرضهـا مثل ماقلت لي ....
جاابر قوم دورنــا بشواارعهـــا ليــن نمــــلـ ونترجااكـ ترجعنــا البيــــت .... )
ساعتهــا أأدركت أنه راااح وخاصه لما سمعت بدر يقول ( أن لله وأنه اليـه لا راجعوون ...الله يرحمه.. )

((( مشاعل صـــاحـــت وهالمرهـ بيـن صوت أنينهــا وهي حاطه يدهـا على حلجهـا تحــاول تمسك روحهـــا
حظن عيسى مشاعل يحاول يهديـهـا كملت لطيفه وقالـت..)))

قعدت كم يوم بشقه أستأجرهـا لي بدر ... وقال لي بيرتب أوضاعه علشـان يجيبنـي لكم ويعرفني فيكم
مروا الاسبوعيــن وقال لي أنه اليوم راح التقي فيكم ... وهذانـي عندكم

عبدالله اللي كان حااس روحه مخنووق من هالقصه اللي تعور القلب طالع أبوهـ اللي كبر بعينه ألف مرهـ
وقــال بقلبـــه ... ( شلون كنــا نفكر فيك جذي يايبه ؟؟؟!! )
بوفيصل لعيالـه : وهذي عمتكم جااتكم اليـــوم .... وراح تعيش عندنــــا .. ( تكلم أم فيصل ) شرايج يامريم
أم فيصل اللي أستصغرت نفسهـا وخاصه لما تذكرت طريقة تفكيرهـا بـ بوفيصل قالت بعد مامسحت دمعه على خدهـا : سامحيني ياوخيتي ... والله أني منحرجه منج
لطيفه اللي أرتاحت قالت ببتسامه : معذورهـ فديتج ... انتي ماشفتيني ألا لما كنت صغيرهـ بشبابي .. يمكن كنت 16 وله 17... وأي وحدهـ مكانج تشوف ريلهـا داش عليهـا بمرهـ غريبه راح تسوي أأكثر منج
قامت أم فيصل وقعدت جنب لطيفه وحظنتهــا بقوهـ
لطيفه كانت تتمنـى هالحظـــن الدافي اللي حسته بأم فيصل فصــاحـــت من كل قلبهـا..

.
.
مــن بعد هاليـــوم ولطيفه ساكنه عندهم بالبيــــت حبوهـا العيـال وحبتهم أأكثـــر
وتأقلموا مع سيف اللي بعث روح حلـــووهـ بينهم ....
وزاادت عائله بو فيصل أثنيـن يداد ... لطيفه وسيف
طلعت جواهـر من المستشفـى وأستغربت من وجود هالمرهـ الغريبه ببيتهم وفهموها السالفه كلهــا
بوفيصل تغيــر 180 درجه عن قبل .. صــار وقت الشغل الصبح بس .. والوقت الباقي حق عيلته وعيالـه
يحاول يعوضهم عن الايام اللي قضاهـا بعيد عنهم من قطر للكويت ومن الكويت لقطر ... كانت أيام صعبه مرت عليــــه ..
بس علشان اخته كل شي يهون
.
.

بعد مرور 3 أسابيـــع على أستقرار لطيفه وسيف

.
.

كـانت الساعه 2 ونص الظهــر
ومن بعد الغــداء البيـــت يهــدأ .. كل واحد رااح غرفتــه يريح شوي
والعصـــر راح تكـون حزت التعب الجسدي بما أنهم راح يروحون السوق
علشـان ( عيد الاضحى قرب واايد )

.
.
في غرفه العمه لطيفه

كانت جواهـر قاعدهـ عندهــا تحس عمتهـا مثل رفيجتهـا لأنهـا كانت عفويـه كثير وكفايـه أنهـا مو كبيرهـ واايد ( 35 سنه )
جواهـر وهـي منسدحه على بطنهـا جنب عمتهـا اللي كانت متلحفه وتبي تنــام : تــدريــن عمتــي
لطيفه وهي مغمضه عيونها : لا ماأدري ....
جواهـر وهي تضحك بالخفيف : ههههه عمتي يـه .. سمعيني عاد
لطيفه فتحت عينهـا وقالت : جوووجــوو تراني اليوم مانمت كلش ... سيف طلع عيوني ... طول الليل سهران وأنا سهرانه معاهـ
جواهـر : ووي تعلميني بسيفووهـ أأذا رقدتي عنه وخليتيــه.. يقوم يدور على الغرفه كلهـا يطق باب باب ... يدور ونيس
لطيفه ضحكت بالخفيف لا شعوريـ(ن) على أسلوب جواهـر وقالت مدافعه عن ولدهـا : كيفـــه ... خل يدور ونيس شحــارج أنتــي
جواهـر تسوي روحهـا تتكلم جد بعد ماوطت صوتهـا : ماهو المشكله ولدج .. يروح يطق على عيسى البـــاب تالي الليـــل وأذا مافتح له... دخل عليــــه الغرفه يبي يصحيـــه ... وعويس حرك تبلش أقل شي يوعيـــه تلاقينه شايل سيف من ثيابــه وحاااذفه لج بالمــمــر ... ويفتح لج صفارة الانذااار عاد ويـن ننام أأحنـــا
لطيفه اللي مصدقه : حلفي يسوي بسيف جذي ..؟ أأنــا كم مرهـ محذرته عن هالحركهـ
جواهـر وهي تضحك : ووووووي صدقتــي ... طلع ينقص عليج بسرعه
لطيفه وهي تقوم تقعد وتاخذ المخدهـ اللي جنبهـا وتضرب فيهـا جوواهـر على راسهـا بس مو بقوهـ : أأشوف قومي طلعي برى ... خرعتيني على وليدي
جواهـر وهي تقوم تقعد وتتربع قالت وهي تعدل شعرهـا : عمتي والله متمللــه ماعندي حد أأسولف معاهـ شعول قفلت غرفتهـا وراحت بسابع نومــه
لطيفه : مشاعل تطردج وأنا أتوهق فيج يعنــي ...
جواهـر تصغر عيونهـا وتقول بترجي : بليز حبيبتي بليــــز ...
لطيفه : لا بليز ولا غيرهـ ... قومــي طلعي ولــه ترى هـااا .. أهون ولا أأجي معاكم السوق العصــر ..
جواهـر قامت بسرعه : لا لا لا لا .. ألا هاذي تكفيـــن .. خلاص بطـلــع ولا يهمج .. بس أنتي لا تهونيـــن ...
لطيفه وهي تودي شعرهـا على ورى وتتصنع الدلع بهلـ حركه : آآآيـــه خلج جذي ... ( تتصنع الغرور ) سكري الباب ورااااج لو سمحتــي ..
وطفي الليـت
جواهـر تخصرت وقالت : واللــــه ؟؟ تتشرطيـن بعد .... لو أنج مو عمتي جــــــان رديــت عليج
( تقلد حركت عمتهـا وتودي شعرهـا لورى بدلع ) .. عن أأذنج يأأم سيف
طلعت وبندت الليت وسكرت البــاب مثل ماطلبت منهـا عمتهـــا

لطيفه أنســدحت علشان تنـــام وقالت بقلبهـا والابتسامه على شفاتهـا( الله يحفظج لأهلج أن شاللـه )
.
.
.
في غرفه عبدالله اللي مستخف على سيف

كانت غرفته أأنواع العفييســــه ... لأنه كان يلعب مع سيف على أنه عبدالله الحصــان وسيف الفـارس
عبدالله وهو يمشي على أربــع ( يقلد الحصـان ) : ويـــن تبي ترووووح
سيف اللي عاجبه الوضع : الثــــالــه .. الثـــالــه ( الصاله )
عبدالله وهو يمشي طالع من الغرفه : للأمااااااااااااااام ســر
سيف قعد يقول الارقـام على كل خطوهـ يخطيهـا عبدالله : واحد أثنيـن ثلاثـه أربـ أ ـه خمثـه ( خمسه ) تثعه ( تسعه )
عبدالله اللي طلع من غرفته وقاعد يمشي حاليا بالممــر : ههههه عقب الخمس سته مو تسعه
سيف وهو يدنع ويتعلق برقبة عبدالله ويصرخ بصوت عاااالي : ثــــــــــــــتــــــــــــه ( سته )
عبدالله عقد ملامحه بكل قوته حس أنه طبلة أذونه أنخرمت قال : زيــــــــن لا تصـــارخ ...
سيف رجع أستقام بقعدته وقعد يناااقز على ظهــر عبدالله : بـــثـــرعه .. بثرررعــــه ( بسرعه ) ... أنت حثان ( حصان ) ماتعلف ( ماتعرف ) تمشي عدل ...
عبدالله اللي ظهرهـ أنكسر من مناااقز سيف توقف عن المشي لما صــار ماجابل الدري : يلا أأنـــزلـ
سيف يناقز : أأأنـــــــزلـ ...
عبدالله يلف راسه على سيف : لا بالله أحلف ... تكفـى تكفــى أأحلف
سيف يرفع روحه ويرجع يقعد بكل قوتتـــه : أأأأأأأأأأأأأأأأأأأمـــش
عبدالله عقد ملامحه لأنه حس عمودهـ الفقري تكسر قال : زيـــــن ... ( باللغه العربيـه ) يالك من صبي شقي ....

مرت عليهم جواهـر وشافت عبدالله ينزل على الدري خطوهـ خطوهـ ( وهو يمشي على أربع )
جواهـر ماتت ضحك وقالت : بااااااااااااااااااااااااالـ ... مرزلـ فيك ياشيخ
عبدالله مالف عليهـا لأنه أي خطوهـ غلط ممكن توديهـ هو وسيف بستيـن داااهيـــه : أأقــــول أنتي جب ... وذلفي دااااارج .... قاعديـن نلعب
جواهـر اللي ميته ضحك على منظر عبدالله : أأأخر عمرك صرت حمـــــــار
عبدالله : محد حماااااااار غيرج يالحمارهـ .... معاج عبدالله حصان ... ( وضحك بالخفيف )
جواهـر ضحكت من كل قلبهـا وقالت : والله يبيلك صورهـ .... لحظه بجيب الكيمــرهـ
عبدالله لف عليهـا وقال : تخسيـــن ألا انتي تصوريـنــي جذي ..... مو أأحسن لج ترى
جواهــر وهي راايحه صوب غرفتهـا : من زيـنــك أصورك .. شسوي بصورتك أأخرع فيهـا الجيراااااانـ
عبداللـه يتصنع الضحك : هيهييهيههيهههيهه دمج خفيف
جواهـر تدخل غرفتهـا : طالعه عليك ( وتسكر باب الغرفه )
سيف وهو يرجع ينااااقز : أأأأأأأمــــــــــش
عبدالله هالمرهـ وخلاص صج صج ظهرهـ رااح وطي... ورااهـ روحه لنادي العصر قال لسيف : تكفـى واللي يرحم والديك لا تنــاقز ... ظهــري يالحبيب
سيف وهو ينزل عن ظهـر عبدالله قال : ماتعلف تمشي أنت ...!!
عبدالله اللي مازال على وضعيته : نــعـــم ؟؟؟
سيف وهو ينزل من على الدري بأربـع قال : أمش جذي .. ( وأبــتــدى ينــزلـ بسرعه متوسطه )
عبدالله لسيف : شوي شوي ... لا تطيح ونبتلش بأمكـ

شاف عبدالله أنه الوضع عااجب سيف فقال يكمل ليـن يوصل لتــحــت تم يمشي على أربـع وينزل خطوهـ خطوهـ وسيف هم نفس الشي مستانس
ماوعــى ألا بفلاش قووي جااااي من وراااااهـ
ألتفت عبدالله ألا جواهـر تناااقز مستانسه : يااااااااااااااااااااااي .. صورتك ..... شكلك نكتــه صراااااااحـــه
عبدالله اللي كان وااصل ليـن نص الدري ثاااار جنووونــه وقاااام يركض صوبهـا
وجواهـر اللي كانت تنااااقز من الفرحه والدقه الحلوهـ اللي سوتهـا بعبداللهـ زااااااااغت لما شافته جااي ركييض صوبـــها
عطتهـ ظهـرهـا وطيرااان على غرفتهـا وعبدالله وراااهـا يصيدهـا يصيدهــا !!!!
دخلت غرفتهـا جااااات بتسكر البـــاب وهي تتنفس بسرعه بس عبدالله جاااا وتسند على البــاب وأبـتــدى يدفعه بكل قوووتــه
عبدالله بغضب : جوااااااااااااهــر واااااااللـــه ماهـــدج ... فتــحــــي !!!!
جواهـر اللي حااسـه أنه زوالهـا بيقرب لو تفتح : حلــــــــــو شكلك بالصـــورهـ شفيـــــك
عبدالله : حلــــــج بطنج قووولي أأميـــن ..... ( يدفع الباب بكل قوته وجواهـر المسكيـنه بغت تتكسر ) ... فتــحـــي أأقولج
جواهـــر وهي تحاول تسكر البـاب قالت : عبوووود ..خلهـا حق الذكرى ... شفيـــك أنت
عبدالله رجع على ورى شوي وللحيــن يــــدهـ على البـــاب علشان لا تسكرهـ وجااااب جسمه بكل قووتــه على البـــاب علشـان يفتحه
أنفتح البـــاب بعد ماصفق بووي جواااهــر اللي طاااااحت على الارض وطااحت الكيـمــرهـ بعيد عنهـا وحااااســـه ويهــا تكســـر
حطت يدهــا على خشمهـــا وهي تتألم
عبدالله وقف قلبـــه لما حس أنه البــاب ضرب جواهـر راااح صوبهـا ومسكهـا وقال بسرعه : آآآآسف آآسف آآسف آآسف ... والله ماااااكنت أأقصد
جواهـر وهي تدزهـ عنهـا وعيوونهـا مليـانه دموووع تبي تصييح : يالخاااااايـــــس ... يعــوور ... ( صاااحت وهي معصبه وقالت بصوت أأعلـى ) يعــوووووووووووور
عبدالله وهو يبعد يدهـا عن خشمهـا : آآآشوف وخري يدج !!!... تعـورتــي ؟؟
جواهـر وهي ترجع تمسك خشمهـــا : قاااااام ينززف خشمي يالثور .. روح جيييب ثلــــج ولـه تنطر لي ينشف جسمي من الــــدم
عبدالله وهو قااايم : الا أنتي اللي نشفتي دمي ....
( نزل بسرعه من على الدري للمطبخ ومر على سيف اللي وصل للأرض بسلام و وااقف جدام التلفزيـون ويطالع بأندمااج )

فتح الثلاجه بسرعه وطلع قالب الثلج كلــه ورجع فوق عند جواهـر اللي راافعه رااسهـا لفووق .. تحاول توقف نزيف الدم
عبدالله يقعد جنبهـا : كــاهــو الثلج ... ( يمدهـ لهـا )
جواهـر تطالعه بدون ماتنزل راسهـا وتسحب من يدهـ قالب الثلج : أأأأأشوف هـــاااااات ... قوم أذلف جييييب لي خلــق وله قطعة قمااش ألف فيهــا هالثلج وأحطهـ على خشمي
عبدالله قام وقف ورافع ثووب ليـن وصـل لخصرهـ ومد لهـا طرف ثوبـه: هـااااج حطي الثلج هني وحطيهـ على خشمج
جواهـر نزلت ويهــا : لا والله من زيــــن ريحت ثووووبـــك المعفن اللحيــن .. تبيني أأخيس ( ونزل دم من خشمهـا لعوز ثيابهــا رجعت رفعت راسهـا ) جييييييب قطعه ماتسمع ...... نشف دمـــي
قام وفتح كبتهــا وتم يدور شي ينحط فيــه الثلج لقـى فوطه صغيرهـ جابهـا لجواهـر وقال : هــاااااج ...
جواهـر تطالع وهي للحيـن رافعه راسهـا : لا لا .. جيب غيرهـا هذي مالت ويهـي
عبدالله بلا مبالاهـ : ماعندج سالفه صراحه ( أأأخذ ثلجه وحطهــا داااخل الفوطه وحط الفوطه على خشمهــا ) .. أامسكيــــه ....
جواهـر وهي ماسكه الفوطه على خشمهـا قالت وهي تتحلطم : كسرت خشمي يالدفش ... كل هذا علشـــان صورتك .. من زيــــنك اللحيـــن
( تقوم تبي توقف وهي تدز عبدالله ) أأأأشوف وخر عن ويهــــي خلني أأقــوم
ماقدرت توقف بما أنه عبدالله لازق فيهـــا
جواهـر لعبدالله بصرااااخ : قوووووووووم .... مسوي ضيييييق ... زحمــــه ...
عبدالله رفع واحد من حوواجبه : قووومــي حد مااسكج
جواهـر وهي تدزهـ : قووووووووووووووووووووووووم !!!
عبدالله اللي ثوبـه من عند الصدر والكتف صار كله دم من يد جواهـر قام وقف وقال : زيــن لعوزتي ثووبي ... حشى مو خشم فااتحه حنفيــه
جواهـر : هيهيهييهيهيههه ماتضحك يالبايخ
مر صوبهـأ عبدالله وراح وراهــا
قعدت شوي بمللـ وجات بتوقف ألا تسمع عبدالله يقول لهــا : جوااااااهـــر
جواهـر ألتفتت عليـــه الا بفلاش قوي عماااهـا فتحت عينهـا على كبررهـا : لااااااااااااا (بصراااخ ) عبوووووود
عبدالله ياااخذ لهـا صورهـ ثاانيـــــه : عبالج نسيت الصورهـ اللي خذتيهـا لي من شوي
جواهـر وهي توقف وعبدالله مستمر بالتصوير ورى بعض قالت : صورتك يالخايس مرهـ وحدهــ بس مو عشــر ( مطقع لهـا ويصور ) ... عبوووووود خلاص عاااد عميتني بالفلااااااش .......
أأخذ لهـا صورهـ أخيرهـ وهي وااقفه وقال : عــاد لا تحلمين أعطيج الفلم .. بطلع الصور وبااخذ صورتي وبقطعهـا جدااامج ..وصورتج بخلي اللي بالبيت كلهم يشوفونهـا وأولهـم عمتي ... سلام
( وطلع من غرفتهــا وخلاهـا مفــورهـ عليــه )
جواهـر وهي تروح تقعد على طرف سريرهـا : الله ياخذ عدوووهـ .... صورتي تفشـــــــــل .. أأوريك ياعبيد واللـه أردهـا لك ( تذكرت خشمهـا ) آآآآآآآآح خشمـــــي ....!
.
.


في غرفه مشاعل اللي كانت منسدحه على جنبهـا اليمين وتسمع صراااخ بالممر .. قالت أأكيد حد يلعب مع سيف
غمضت عيونهــا علشـان ترجع تنـــام صراحه قطعوا عليهـا نومهــا
شوي الا جوالهـا يرن
ألتفتت صوب جوالهـا وخذته وشافت ( المسك يتصل بك )
أبتسمت وردت عليهـا : هـــلا حبيبتــي
مسك : نــايمــه ؟؟
مشاعل : أممممم نص نص
مسك : شلون يعني ؟؟!!!! نص نص .. يانايمه يا لا ... بس الظاهر أنتي غير ههههههه
مشاعل ضحكت وهي تبي تنام وقالت : لا بس كنت نايمه ووعيــت على صوت الصراااااااخ ... سيف ولد عمتي مسوي جوو موطبيعي بالبيــت
مسك : ياحليـلــه حبيته من كثر ماتسولفيـن عنهـ ..
مشاعل : هو أذا على ينحب .. ينحب .... بس شيطـــان واايـــد
مسك بوناسه : وأنــا عشقي اليهال الشياطيـــن ههههههههه.. زيــن سمعي
مشاعل : أأمــري
مسك : مايامر عليج عدوو ... مشغوليـن اليوم ؟؟؟
مشاعل بعد تفكير قصير : ممم .. ايــه بنروح السوق العصـــر ... ليش تسأليــن ؟؟؟
مسك تحطمت : لا بس كنا بنجيكم اليــــوم زيــارهـ
مشاعل : ماتلاحظيــن كل ماجيتوا بتجونـا يطلع شي .. هههههههه ..
مسك : هذا حظي الردي .... بعد شسوي أذا أنا مقرودهـ
مشاعل : ههههههه باجر ماأظن نطلع العصـر مكاان .. تعالواا
مسك : أأأكيــــد ؟؟؟؟ مو بس كلام
مشاعل : لا أن شالله أأكيـــــد ...
مسك : خلاص عيل أتفقنـــا ...( سكتت شوي بعدهـا قالت ) خلصتوا أأغراااض العيد ولــه ؟
مشاعل : ممم تقريبـا ... باقي الاكسسوارت .. وكم شغله بعد
مسك : ووي أأحنـــا خلصنــا من زمـــان ... قاعديـن ننطر العيد بس هههههه
مشاعل تنهدت وعلى شفاتهـأ أبتسامه : ظنــج بيكون حلو العيد ؟
مسك : آآآآآكيــــد ... مايبيلهـأ سؤال هذي ..أأحنــا العيد اللي رااح أستانسنــا واااااايـــد .. مابقـى مكــان مارحنـــا ..
صراحه ايــام العيد أحلى أيام تمر علي
مشاعل بقلبهـأ ( ياحظــج .. تذكريـن شصــار بالاعيـاد اللي مرت عليج .... أأمــا أنــا .. ماأذكر الا الايام اللي جات بعد الحادث )
مسك : مشــغـــولـــه !!
مشاعل انتبهت عليهـا : هـــلا ... لا مو مشغولـه
مسك : أأكلمج ماترديـن علي
مشاعل : سرحت شووي هههههه
مسك : ههههههه اللي ماخذ عقلج يتهنى بـــه
مشاعل وهي تنسدح على ظهرهــا : ووي من مااخذ عقلي ...؟.. تطمني عقلي للحيـن عندي
مسك : ههههههه زيــن حياتـي أأخليج اللحيـن علشان تنـامين .. وماتقوليـن سندرتني ذي
مشاعل ردت بسرعه : لا لا .. شدعوهـ عااادي فديتج .. دقي بأي وقت
مسك : فديت قلبج .... يلا حياتي سي يوو
مشاعل : سي يو 2 ...

سكرت مشاعل من عند مسك
وحطت جوالهـا جنبهـا تلحفت عدل وغمضت عينهـا على أنهـا بتنــام

العصـر

كـانــوا كلــن بغرفه يتجهز حق طلعت السوق
في غرفه جواهـر اللي كانت قاعدهـ جداام المنظرهـ تشوف خشمهـــا اللي مازال يعورهــا مع أنه النزيف وقف
حطت طرف صبعهـا عليــه وضغطت عليـه بالخفيف ..عقدت حواجبهـا لما حست بألم : آآآآآآح ..!!.. للحيــن يعورنــي ... حسبي الله عليك ياعبــــود
كــان خشمهـا حمر بمعنى الكلمـه وهي قاعدهـ جداام المنظرهـ وتتحسر على روحه وتدعي على عبدالله
لحد مادخل عليهـا عيسى اللي كان لابس بنطلون وقميص وشعرهـ كلـه ماي بايـن أنه توهـ ساابح : جـــواااهـــر ... عطينــي مشط
جواهـر تفتح الدرج وتطلع المشط وتمدهـ لعيسى بدون ماتشوفه :هــاااااكـ
عيسى أأخذ المشط وقال بعد ماأنتبه على خشم جواهـر قال : آآآآآآآآآآوف ... شبلاهـ خشمج صاااير جنه أأشـــارة مرور حمرهـ
جواهـر تطالعه : هيهيهيهيهيهيهيهه دمك خفيف
عيسى ببتسامه عريضه وهو يقرب صوبهـا : لا صج شفيج ؟؟؟؟ متهاوشه مع خشمج
جواهـر تلتفت عليــه : شووف عووويس .. ترى عبوود باااط جبدي لا تكمل عليـه أنت
عيسى وهو الود ودهـ يضحك على شكل جوااهـر قالـ : زيـــن سألتج جاااوبي .. هذا جزاااي خااايف عليج
جواهـر : مشكور ماأبي خوووفكـ أأدري فيك جااااي تتشمت فيني .... عبيد الخايس مطرشك
عيسى رد بثقه : وااااااللـه مادري بـــه عبــوود ... من الصبح مو شااايفـــــه .. ليش هو اللي مسوي فيج جذي
جواااهــــر : أأأيــه هــووو .. صااافقني بالبــــاب
عيسى بأندهاااش بعد ماأطلق ضحكه قصيرهـ : بــااااااااااالـ...!!!!!!! بالباب عاااااد .. شمسويــه
جواهـر أنقهرت لما سمعته يضحك قالت وهي ترجع تلف على المنظرهـ : مو تبي المشط .. هذااااكـ خذته أأأشوف أأطلع برى ... بقوم أأبــدل ثيابي

دخل عليهم عبدالله اللي كان يبي عيسى وقالـ : أنت هني وأأنــا عافس عليك البيـت أأدورك
عيسى وهو مبتسم أبتسامه عريضه من هالاذن ليـن هالاذن :.... حرااااام عليك ياأخي عفست خشمهــا
عبدالله وهو يشوف جوااهــر ضحك وقال : ههههه صج مصريــه عليهـا بياااااض أأأف .. عاد اللحيـن الخشم أأحمر والويـه أأبيض..تقووول مهرج
عيسى ماااات ضحك وقال : حلووووووهـ كثر منهـــا
عبدالله ضحك وهو يطالع عيسى
جواهـر بقهــر : شووفــوا ترى نفسي بخشمي والله لا أأقوم لكم
عيسى بعد ماضحك : هو في خشم علشـان تكون نفسج فيــه
عبدالله لعيسى وهو يضحك بطريقه هستيريه تستفز: ههههههههههههه أأأأأحــــــلاااااام يقظه أأقولكـ .... ( يطالع جوااهــر ) .. شوفي أأذا خلاص ما في أأمل يرجع خشمج مثل أأوووولـ يمدحوون عمليـات التجميـــل .. خل نرفعه لج شوي لفووق
عيسى ماات من الضحك مد يدهـ لعبدالله وهو يقول : كفـــــــــك حبيب قلبي
عبدالله وهو يضرب بكفــه على كف عيسى : أأأأأأأأأأأعــجبـــــــكـ ههههه

جواااهــــر خلاص طلعت لهـا قروون منهم خذت الـ سـبريـه ( اللي يثبت الشعر )
ورشتـــه عليـــهم
عبدالله وهو يغطي ويـــه : هييييييييييييييييييييه أنتــي شفيــــ .... ( ماقدر يكمل لأنه دخل بحلجه قاااام يكـــــح )
وعيسى اللي حس روووووحه أأختنق طلع من الغرفه بسرعه ولحقـه عبدالله
قامت جوااهــر وسكرت البــاب بقوهـ : مالت عليكم .... ( تقلد طريقه كلام عبدالله ) .. " يمدحووون عمليات التجميل " الله ياخذ عدوكم أن شاللـه

بالممر عبدالله للحيــــن يكح وعيسى نفس الشي
عبدالله بعد ماهدت نوبه الكح عندهـ : اللــــه يعلــــــــن ....... أأستغفر الله العظيم .. هبله أأختك ذي تبي تذبحنـــا ؟؟؟
عيسى : شدراانــي عنهــا عبالهـا زهيويـه ( زهيوي _ صرصور )
عبدالله بعد ماضحك بالخفيف : واللي عندهـا البيف بااااف ...
عيسى : هههههههههههههههههه
.
.
.

بعد ســاعــه ويمكن أقــل قد البنــات مخلصيــن لبس وكل شي
وركبوا السيارهـ مع عيسى اللي خلاهم ينطرووووون سنه ليـن نزل لهم وكان كاااشخ أأخر كشخه
أمـا عبداللـه فأنرحم اليــوم لأنه بيروح النـادي

فـالـسيــارهـ
كـان ترتيبهـم بالشكل التـالي
لطيفه جنب عيسى
وورى البنــات جواهـر ومشاعل بالاضافه لسيف اللي ماهـان عليهـا لطيفه تخليـه بالبيــت وماعندهـ ونيس
سيف كان قاااعد بالنص بيـن جواهـر ومشاعل
وقف وقعــد يطالع السياير اللي ورااهم
مشاعل لسيف : سيف حبيبي أأقــعـــد .....
سيف يهز راسـه يميـن ويسار بمعني ( لا ) وقالـ : أأبي أأشوووفــ
لطيفه لسيف : سيفـــ أأأقـــعـــــــد يمه ...
سيف لأمه : ماما .. أبي أأشوف
لطيفه : زيــن تعال جداام عندي وشوف على كيفك
سيف يلتفت : واااالـــلــه ؟؟
لطيفه ببتسامه : أأيــه والله .. تعــال
عيسى لسيف : بس شوي شوي ... لا تعفسنــا ..
جواهـر لعيسى : خاااايف ع الكشخه لا تخترب .. ههههههههههـ
عيسى وعينه على الطريج وببتسامه عريضه : آآآآكيـــــد ...
سيف اللي جــا جدااااام بعد ماسند يدهـ على كرسي عيسى وبالغلط مسك غترة عيسى وسحبهـا شوي وهو راايح لحظن أمه
عيسى اللي أفترت غترتهـ ألتفت على سيف بقهـر خفيف وهو يعدل غترته : قلنــالك شوي شوي لا تعفسنـــا ماتسمع ....
سيف : ماعفـثتــك ( ماعفستك)
عيسى وهو يخفف السرعه علشـان يعدل غترته : كل هذااا وماعفستنــــا ... زيــن ماطــاحت الغترهـ ورى
سيف وهو يلتفت صوب الدريشـه ويقعد يطالع : عـااادي .... غـيـــِر الفوطه ( يقصد الغترهـ )
مشاعل ماااتت من الضحك وجوااهـــر نفس الشي ولطيفه ماقدرت تمسك نفسهــا
عيسى يطالع سيف بقهــر : فــووطـــه هــاااا ... ( يطالع الطريج جداامه ) .. ماني رااد على يـــاهــل
سيف وهو مازال صاد عنه : أنت ياهـل ....
لطيفه لسيف : خلاص يمه عييــب ...
عيسى : لسـانه طووويل يبيلـه قص
لطيفه وهي تحظن ولدهـا بالخفيف : خلاص عاااد انت بعد.... لا تجرح مشاعر ولدي ترااهـ حساس
عيسى قالـ متعمد يثير غضب سيف: هذا حســاس ؟؟ أأأشــــــك أنه عندهـ قلب
سيف ألتفت على عيسى وقالـ : أأأنـته ماعندك كلب ( قلب )
عيسى بعد ماضحك : كلب ....؟؟ هندي الاخ !!!؟ هههههههههه
سيف لأمه : ماما تـــوووفيــه ( شوفيـه )
لطيفه لعيسى : عيسى يمه .. خلاص ... يووز عنـــه
عيسى وهو يمد يدهـ ويااخذ الكاااب اللي كان لابســه سيف : أأأأشــووووف ...!!
سيف أأول مافارق الكاب رااســه نقز على عيسى : جييييييييييبـــــــه
عيسى اللي ماقام يشوف الطريج جدااااام : ووووووخـــــرررررر .....

أختــلـ تواااازن السيــارهـ اللي قامت تروح يميـن ويســـار
والبنـات وراااهـ زاااغ قلبهم


لحد ماسحبت لطيفه ولدهـا وقالت له بصراااااااخ : سيــــــف ...!!!!!
سيف مد بوزهـ وطقهـا صيــحـــــه
مشاعل بعد ماحطت يدهـا على قلبهــا من الخرعه : وااااااااااي قلبي ...!!
جوااهــر اللي وقف قلبهــا صرخت بعيسى وقالت : هييييييـه أنت لا تقعد تتحرش بالصبي .... اللحيـن لو دااعميــــن ... نشف دمي من الخرعه
عيسى مارد عليهــا كفايـه أنه كشخته تعفست صج صج لما نط عليـه سيف
سيف اللي مازال يصيح ولطيفه تهديـه وهي معصبه عليهـا وخر عن أمه وقال : ماأحبـــــــكم ... ( وراااح ورى عند مشاعـل )
مشاعل حظنــتـــه علشـان يهدهـ وهو كل مالـه ويصيح أأكثــــر
عيسى وهو ياخذ الكاب مال سيف ويحذفـه ورى عليــهم : هـــاااااكــم كاابــه
ضرب الكاب بوي جواهـر اللي قالت : عيسووووهـ وعمــى .. بطيـت عيني
.
.
.
وهـــدأ الجو بالسيــارهـ
وصوت صياح سيف يخف تدريجيـ(ن) لحد ماسكت
مشاعل بهمس لسيف : زيـن جذي عصبت عليك ماما
سيف بصوت واطي : هذا كلـه من عيثـه ( عيسى )
مشاعل : أوكي قوم روح بوس ماما وقول لهـا أسف
سيف وهو ماد بوزهـ : بتهاوشني ..
مشاعل ببتسامه كلهـا حنان : لا مابتهاوشــك ... روح وبتشوف
سيف : بيطقنـي عيثه ..
مشاعل : أأذاا طقك أأنــا بطقــه
سيف بعد تفكير قصير وكأنه يحط أسوء الاحتمالات اللي ممكن تصير
قام من حظن مشاعل ورااح وقف قريب من أمه بدون مايروح جدام عندهـا وباسهـا على خدهـا وقال : آآآثـف ..( أسف ).. ماما
لطيفه اللي كانت معصبه عليـه بهلـ بوسـه طفـى ناار غضبهـا مسكتهـ وجابته جداااام بحظنهـا وحظنتــه ورجع صــاااح من يديد
جواهـر عورهـا قلبهـا من صوت صياحه : وعليـــه مات صيــاااح .. عذبتووووهـ
لطيفه كانت تطبطب على ظهرهـ بالخفيف : خلاص حبيبي .... خلاص ..
عيسى اللي كان يردد كلمـات الاغنيــه بدون صوت اللهم شفايفه تتحرك ولا كأنه كان معصب من شوي
رجع هدى سيف من يديد وتم بحظن أأمــه وعينه على عيسى
تم يطالعه سيف .... لمدهـ شبه قصيرهـ وبعدهـا قام وبااااااااس عيسى على خدهـ وقال : آآآآثــف ...
ورجع قعد بحظن أامــه ينطر ردت فعل عيسى
عيسى أنصدم من هالحركه ألتفت عليـه وقال وهو يتصنع العصبيـه : تعــرف شلوووون تراضينـي مع هالوي ... ( أأبتسم وقالـ ) .. آآفـ خلاااااص سامحنــاكـ
سيف أأبتسم أبتسامه عريضه ونقز على عيسى وطبع بووسـه ثانيه على خدهـ ورجع بحظن أأمــه
عيسى اللي كان راح يختل توازن السيارهـ من يديد طالع سيف كان بيصرخ عليــه بس كسر خااطرهـ وهو يطالعه بعيون بريئه
عيسى وهو يضرب على السكان بالخفيف وقالـ : المشكله عاارف نقطه ضعفي ...
.
.
.
بعد ساعه وشوي ألا هم بالسوق نزلهم عيسى وقال بيروح يصف سيارته وبيجيهم
دخلـوا الحريم السوق ومعاهم سيف
وعيسى راح يصف سيارته وبعد طلعت الروحه لقـى موقف
صف السيارهـ وعدل غترته اللي كرهت عيشتهـا من سيف ..!!
وبند السيارهـ ونزلـ ورااح دخل السوق
ماصعبت عليـه سالفه أنهـ يلقـاهم لأنه شااف سيف واقف جداام محل العـاب يحن يبي لعبـــه
عيسى ببتسامه خفيفه على جنب قال بقلبـه ( ماأقول ألا الله يعينكم عليــه )
.
.
.
عيسى راح صوبهم وقال : خلــووهـ يدخل ياخذ لـه لعبـــه
سيف وهو يروح صوب عيسى ويجرهـ بالخفيف من ثوبه : عيثه قول لهم ...
عيسى لعمته : أأقول عمتي .. خلوا سيف معاي وأنتوا روحوا خلصــوا أأغرااضكم ... وأول ما تخلصون دقوا لي رنه
لطيفه : ماأبي أتعبك يايبـــه .. خله معااي .. بـيـنـنـك ولدي وعارفته عدل
عيسى : شدعوهـ عمتي ... تراهـ أأخووي الصغير مو بس ولد عمتي .... توكلــوا يـلا ..
لطيفه بتردد : بس يمـــه ...
عيسى لعمته وهو يسوي روحه ماسمع: ترى مو قاعد أأسمع شي هااا ... أنطركم تروحون

بعد أأصرااار من عيسى راحوا لطيفه وجواهـر ومشاعل يتسوقون حق العيـد
وسيف واقف جنب عيسى ببتسامه عريضه حلوهـ بارزهـ غمازاته : يــــلا عيثه .. خلـ أشتري لـعبـه ..
عيسى يطالعه : لعبـه وحدهـ بس ماكو غيرهـا
سيف بعفويـه : ووووحدهـ بث ( بس ) ...
عيسى : يلا عيل أأمش ....

عيسى قال"" أأمش "".. ماوعى ألا بسيف طيرااان دااااخل محل الالعـاب وكأنه ماصدق أنه راح يشتري لعبـه
عيسى : الله يكون بعووني هههه

دخل عيسى المحل لقـى سيف يتفقد الالعـاب بيدهـ ويشيل وحدهـ وكأنهـا عجبته .. بس بسرعه يرجع يحطهـا وياخذ غيرهــا
وتم على هالحال .. وعيسى متكتف يراقبــه وعلى شفاته أبتسامهـ على برائه هالولد رغم شطانته
وبعد مرور دقايق الا سيف جااي لعيسى وبيدهـ لعبتيــن وقال بترجي : آآبي ذولا بث ( بس )
عيسى وهو ياخذ السيارتيـن اللي شراهم سيف وقالـ لـه : أأووكي .. ( راح يحاسب عند راعي المحل وقال لسيف ) خذ لك غيرهم ...
سيف ببتسامه عريضــه : بعد أأووخذ ؟؟
عيسى يطالعه وهو مسند كوعه على الطاوله : آآآآي أأخذ لك بعد .... شفيك مو مستوعب
سيف رجع راح صوب الالعـاب وقعد يدور شي يعجبــه
وعيسى فرحان لفرح سيف
.
.شوي ألا تدخل وحدهـ المحل وماسكه بيدهـا ولد صغير وهي تقول : شوف صلوووح بس لعبه وحدهـ ماتاخذ غيرها ... تسمع
عيسى هالصوت مب غريب عليــه ألتفت عليهـا ألا بشيخه
عيسى : هــلا ببنت العم ...
شيخه تصرقعت من صوت عيسى طالعت وقالت وهي حاطه يدهـا على قلبهـا : بسم الله من ويـن طلعت أنت ...
عيسى ببتسامه حلووهـ : من المصبااح السحري ...
شيخه وهي تروح صوبه وتسلم عليـه باليد : أحنا بمكان عاام وله جــان رديت عليك ...
عيسى بتسأل : جاايــه برووحج ...
شيخه : لا مع أأمي ومعانيوووهـ واليهــال ...
عيسى : عيل وينهم ؟؟ ماشوفهم معاج ؟؟؟
شيخه وهي تطالع صالح اللي يدور له لعبـه : هني قراااب .. بس جبت صلووح ياخذ لـه لعبـه مسندرنـا من دخلنـا السوق
جاا سيف وهو شايل ثلاث لعبات وقال : عيثه .. كاني شريت
عيسى طالعه وقال : بل بل بل .. خليت شي ؟؟؟
سيف بترجي : آآآآبيـــهم ..
عيسى وهو ياخذ ألعابه ويحطهم على الطاوله جنب اللعبتين القبليـتيـن : ماأأقدر أأنــا جذي ... لو تزيد كلمه بعد خليتك تاخذ المحل كلهـ هههه
سيف وهو يلزق بعيسى : أأخذ بعد ... ؟؟
عيسى ضحك بالخفيف وقالـ : مااصدقت ..!!؟ هههههه لا خلاص بسك .. بفلس بأسبابك
شيخه وهي تحط يدهـا على رااس سيف وتقول له : شلونك سيف ...؟
سيف ماتعود عليهـا للحيـن لزق بعيسى أكثر وقال : بخير
شيخه طبعت بوسه على خدهـ وقالت لعيسى : عمتي جات معاكم ؟؟!!
عيسى وهو يدفع فلوس ألعاب سيف : آآآيـــه معانـــا .. بس راحت تتسوق مع جواهـر ومشاعل ...
شيخه بفرحه : شعوول معاهم ...
عيسى وهو يشيل الاكياس اللي فيهم العاب سيف قال : لا ينط لج عرج بس ...! .. أأيه معاهم عيل بنخليهـا بالبيــت
شيخه : ياااي ودي أأشوفها الدبـــه
عيسى بطنازهـ : بنزهق منج أول أيام العيد ...
شيخه أنحرجت وقالت : شنو أشايفني جداااااامكـ
عيسى : لزقــه
شيخه فتحت عينهـا على كبرهـا جات بترد بس صالح جاهـا وقال : هــااااااج
شيخه تلتفت على صالح وتاخذ اللعبـه اللي شراهـ وتقول : هــذي اللي تبيهــا ؟؟
عيسى وعينه للحين على شيخه قال بلقافه : شراااايج يعنـــي ؟
شيخه وهي تطالع عيسى : آآآآآآفـ أأبتدينــا بس بلقافتك .. وخر أأشوف خل أأحااسب ...
وخر عيسى بعد مامسك سيف بيدهـ اليسار لأنه الاكياس بيدهـ اليميـن وتم وااقف ينطر شيخه تخلص
أول ماخلصت شالت الكيس وعطتهـا صالح وقالت له : أأشووف أأمسك ... وعن الحنه مرهـ ثانيــه
صالح سحب الكيس من يدهـا بقوهـ
عيسى وهو يراقبهم قال : شكله الجو متكهرب بينكم
شيخه لعيسى: قاعد يحن على أمي أأبي لعبــه وأبي لعبه ..ليـن قطع علي الشوبنج وخلانـي أأجي معاهـ هنـي ...( سكتت لأقل من ثانيـه وقالت ) وبعديـن أنت شعندك وااقف للحيـن شحقه مارحت
عيسى : شنــو أأروح واخليج بروحج .. أأمشي أوصلج لعند عمتي وأسلم عليهـا وأأروح .. ( يغمز لهـا ) علشــان يتطمن قليبي عليج يالغلا..
شيخه أرتعش قلبهـا ( شقاعد يخربط ذي ) وباان على ويهـا الارتباك
عيسى ضحك من قلبـه وقال : الظاهر مو متعودهـ على الكلام الحلووو ....
شيخه اللي توترت قالت : أأذااا تبي الصج ... لا ,,!!!!
عيسى وهو يمشى مع سيف قال : زيـــن يلا أأأمشي مو متفيج لج تــرى ... وراااي دوااارهـ أأنــا
شيخه اللي للحيـن ترن بأذنهـا ( علشـان يتطمن قليبي عليج يالغلا ) قالت : ز .... زيـــ ـ ـن ..!!

اول ماطلعوا من المحل تم وااقف عيسى لحد ماطلعت شيخه

عيسى بتسأل وأستفسار: وينهم ؟؟؟
شيخه بغبـاء : منهم !!!!
عيسى ضحك بالخفيف : بــلـ هذي كلمه سوت فيج جذي ..؟؟!!.. لا لا .. توني أأدري أنج تستحيـن بسرعهـ أأخبر الحيــا ممسوح من ويهــج
شيخه عصبت علشان تغطي على الأحراج : جب بس جب ... أنا أعرف الحيا من قبل لا أعرفك ..زيـــن
( مسكت صالح وراااحت صوب محل كان قريب من محل الالعـاب )
ولحقهـا عيسى وهو يضحك بالخفيف لحد مادخلت المحل اللي كان ثلث أرباعه حريم
كان بيدخل بس شاااف المكان زحمه ... فقرر يروح خلاص لأنه مابيقدر يدش ..وسط كومـه حريم ؟!!!!
.
.
شيخه راحت لصوب أمهـا وقالت لهـا أن عيسى ولد عمهـا جااي بيسلم عليج
وكانوا خالصيــن وداافعيـن الفلوس فطلعوا من المحل يدورون عيسى مالقووهـ
أم عبدالعزيز : ويــنه عيسى ؟؟
شيخه وهي تدورهـ بعيونهــا : ماادري ؟؟ كان وااقف من شوي هنــي ؟؟؟
أم عبدالعزيز : أأوكي أمشوا .. يمكن رااااح
مشوا كلهم ومعاني جات صوب شيخه وقالت : شدعوهـ حتى هني تتخيليـنــه ؟؟
شيخه ألتفت عليهـا وقالت بتنرفز : ترى أأنــا عارفه شتفكيريـن فيـــه .... فمن جذي ماني مسوي لج سالفه .. بس أأذا فيج خير عيديهــا وشوفي
معاني طالعتهـا بقهـر كانت بترد عليهـا بس نظرات شيخه الغاضبه سكتتهـا
.
.



بيت بو فيصل

كانوا قاعديـن ام فيصل وبوفيصل
يحاولون يصفون النيــه تجــاهـ بعضهم البعض ويفتحون صفحه يديدهـ بحياتهم خاليه من كل المشاكل والهموم اللي كانت موجودهـ قبل
وأستغلوا هالفرصه .. وخاصه أنه البيت فاضي ...
فقعدوا مع بعض بالصاله يتناقشون
بوفيصل : أأدري أنـي كنت مقصر معاج طول هالفترهـ اللي راحت ... وكنت متغير واايــد عليج .....وهم كنت طول وقتي يابشغل .. يامسافر حق لطيفهـ
لكن أن شاللهـ بحاول أعوضكم عن كل اللي رااااح .. وصدقيني يامريم أنــكم ماغبتوا عن بالي لحظه وحدهـ .. سامحيني
أم فيصل اللي كانت مقدرهـ كل كلمه يقولهـا خاصه بعد ماأنكشفت الاوراق جدامهـا :أنت اللي سامحنــي ... أنــا كنت وااايــد جااافـه بالتعامل معاك
وبدون ماأقصد كنت أأزيد أهمومك هم .... والله عالم أنـي ماكنت شايله بقلبي لك لا حقد ولا كرهـ ... بس أبتعـادك عني وعن العيالـ حملني مسؤوليـه كبيرهـ حيل ... وأأنـــا بروحي ماأقدر عليهــا ... بس اللحيــن .. أن شالله أنـا وأنت ... راااح نقدر عليهـا
بوفيصل ببتسامه : يعني خلاص تصافينا وطاااااح الحطــــب
أم فيصل ببتسامه خجل : آآآكيـــد .. وأنا أأقدر أأزعل على حبيبي وريلي وبو عيالي
بوفيصل بعد ضحكه قصيرهـ : من زمــــان عن هالحجي الحـــلــووو!!!! ويــن كنتي خاااشتـــه
أم فيصل : ماكنت خاشته ولا شي ... بس أنت ماكنت تقعد معاي كلش ولـه جان زهقت منه
بوفيصل : هذااانــي قاعد معاج ... يلا غردي خليني أستاانس شوي وأصدق نفسي
أم فيصل ضحكت وقال : وووي شفيك أنقلبت مراااهــق على كبر
بوفيصل : حرااام يعني أأقول لمرتي سمعيني كلام حلوو ... وله عيالي أأحسن مني
أم فيصل : تغــــــار !!!؟
بوفيصل : أأغــااااااار من الكل ... أأذا حاولوا مجرد محاولهـ ياخذون مكااانـي

قطع عليهم هالجو الرومنسي الشاعري


دخلوا أأثنيــن غيابهم طـــالـ
أم فيصل بفرحه : هــــلا .. هلا بوليــــدي ... هــلا يمه ... تو مانور البيــت
فيصل وهو يدخل وهو شايل شنطتيـن مالته ومالت لولوهـ اللي دخلت وراااهـ : هـــلا يالغاليـــهـ
بوفيصل لفيصل : هــلا فيصل ... تو مانورت الدوحهـ
فيصل وهو يروح صوب أمه وأبوهـ : منورهـ بأهلهــا ...
أم فيصل قامت وحظنت ولدهــا أما لولوهـ راحت تسلم على عمهــا
بوفيصل لولوهـ : هـــلا ببنت الغالي ... شلونج يبه أن شالله بخير ...
لولوهـ ببتسامه : الحمدالله عمي ... انا بخير ... طمني عنكم
بوفيصل : أنــا تمام ....
سلموا على بعض وقعدوا بوفيصل جنب أم فيصل
وفيصل جنب لولوهــ
أم فيصل : هـااا .. بشرونــا أستانستوا هنــاااكـ ؟؟؟
فيصل : الحمداللـه يمه ... حتى كلمه أستانسنـا شوي علينــا ( يطالع لولوهـ ) صح حياتي
لولوهـ ببتسامه خجل : صح ..
بوفيصل : شعندكم رجعتوا بسرعهـ .. للحيـن ماخلص الشهـــر
فيصل : باقي يوميـن ويخلص الشهـــر
بوفيصل : زيــن جان كملتوا هاليوميـن وجيتووا ...
فيصل يرفع واحد من حواجبه : هذي طردهـ الظاهــر
بوفيصل بغشمرهـ : ههههههه ياأخي خربت علي الجو بجيتك
فيصل يطالع امه ويرجع يطالع أبوهـ بأسلوب شبابي قالـ : لا لا ... الظاهر قاعديـن تحيــووون أأيــام شهـر العسل من وراانـــا
أم فيصل تحاول تخفي الاحراج اللي أقتحم ملامحهـا : وووي ماعليك من أأبوكـ يبالغ
بوفيصل يطالعهـا : أأبالغ هــاااا ... جدااام ولدج غيرتي كلامج ..
ماردت أم فيصل لأنهـا أنحرجت من ضحك فيصل وأبتسامات لولوهـ .. ونغزات بوفيصل
فيصل لأبوهـا : بعد تدري يبه .. بااجر العيد .... وقلت نقظي العيـــد هني وسط الاهل والاحباب ... مو هنااك بالغربه وبيـن الاجاانــب ..وبعديـن لولوهـ تبي تشوف أهلهــا
بو فيصل : آآيــه ذكرتنــي ... رحتوا بيت عمك ولـه للحيــن
فيصل : لا مارحنــا ... بنريح شوي من تعب السفر وبنرووح لهم أول مانصحى
بوفيصل : زيــن دقيتوا عليهم عطيتوهم خبر ...
لولوهـ : بخليهـا مفاجأهـ .....
فيصل لأبوهـ : هذا هــي لولوهـ ردت عليك .. تبي تسويهـا مفاجأهـ
أم فيصل : عيل يمه .. قوموا أرتاحوا فوق بداركم .... باين عليكم تعبانيــن ..
فيصل : هذا اللي بنسويـه ...
أم فيصل تذكرت أنه غرفه فيصل عطتهـا للطيفه فقالت لــه : يمه .. لا رحتوا فوق ... روحوا الغرفه اللي جنب غرفه مشاااعــــل
فيصل بتسأل : ليش غرفتي وينهــا ؟؟ لا يكون خذهــا عوييس يسويهــا
أم فيصل : لا ... ماخذهـا ... عطيتهـا حق عمتك لأنهـا أأكبر
فيصل بتسأل : عمتـــي ؟؟!!!!!
بوفيصل : سااااالفـــه طووويلـــه ... بس المهم أنه عندك عمه كانت عايشه بالكويت
فيصل لأبوهـ : أول مرهـ أأدري أنه عندك أخت يبه
أم فيصل : عندهـ أخت وأسمهـا لطيفه .... بعديـن أأقولك لكم سالفتهــا .. يلا قوموا أرتاحوا
لولوهـ قامت وبعدهـا قام فيصل وهو يقول : آآووكي .. عن أأذنكم ..
أم فيصل لولدهـا : أذنك معاك يمه ....

رااحوا لولوهـ وفيصل الغرفه اللي جنب غرفه مشاعل وكانت أصغر من غرفه فيصل القبليــه .. ( بس مو صغيرهـ )
.
.
تحت بالصاله أول ماراحوا فيصل ولولوهـ
ألتفتت أم فيصل على بوفيصل : بدر ... زيـن جذي أاحرجتني جدااااام ولدكـ ولولوهـ
بو فيصل : ماقلت شي غلط .. هو صج خرب علي الجووو .....
.
.
شوي ألا عبدالله دااااش وهو منهد حيلــه
معرق وحالته للـــه
عبدالله وهو يتنفس بسرعه : السلام عليكم
أم فيصل وبو فيصل : وعليكم السلام والرحمه
بوفيصل : شبلاك ...؟؟ جنك راااكض أألف ميييلـ
عبدالله : هذا المدرب لا بارك الله بأبليسه طلع شياطنينه علي وكرفني كرااااااااااف اليهد
بوفيصل : والله مادري شحقه شاااااط عمرك وداااخل ناادي ... خلك على الشركه الصبح ومن الظهر ورااايح تسوي اللي تبيــه
عبدالله وهو يحذف شنطته مالت النادي على الارض : لا لا .. ماأبي تعوودت على النادي خلاص ( ببتسامه عريضه كلهـا تعب ) .. ماتشوف ولدك رياااضي والجسم بسم الله مشاء الله ..... ولا نجووم بوليود
أم فيصل وهي تضحك : نجوم بوليود مرهـ وحدهـ ..
عبدالله بغرور مصطنع : ليش هم أأحســن منــا يعنـــي ...... ( أنتبه على الشناااطـ وقال ) .. شهلـ شناااطـ ؟؟!!
بوفيصل : أأخوووكـ رجع من السفــــر
عبدالله بتسأل : آآي أأخـوو
بوفيصل : أأخوك فيصل بعد أأي أخوو ...
عبدالله تشقق من الونااسه قال بفرحه : أأأأأأاااحلـــــف ...
بوفيصل : واللــه
عبدالله راااح ركييييض فوق على الدري ولا كأنه اللي كان هلكان من شوي

راح عند باب غرفه فيصل جاا بيدخل .. بس تذكر هذي صارت غرفه عمته
مافي غير الغرفه اللي جنب غرفه مشاعل هي اللي فاضيــه راح لعند باب الغرفه
وقعد يطــبـــل على البــــــاب ليـن فتح لـه فيصل
توهـ بنطق فيصل الا عبدالله نااقز عليــه ومتعلق برقبــه : يالتبــن أأأأأأأأشتقت لك
فيصل اللي رجع ريوس ضحك وقال : واالله كنت فاتح الباب بهزءكـ ...
عبدالله وهو يبتعد عنه ويضربه على كتفه بالخفيف : البيـــت مب شي بدووونــــكـ مكانك مبيــن
فيصل وهو يعدل ثوبـه بغرور مصطنع : ياأخي مشكله لا صرت حلووو .. معجبيني يكثروونـ
عبدالله ضحك وقال : والله ماأهدك اليوم .. تقول لي بالتفصيل الممل شصـــار لك هنــاك
فيصل بخبث : تبي أقولك شصار بالسفر .. وله تبي أخبار الشقـــــر
عبدالله أطلق ضحكه من قلبه وقال : وأنت رااايح شهـر عسل ولـــه تطالع بالشقـــر
فيصل بغشمرهـ : أسكت لا تسمعك لولوهـ
ضحكووا فيصل وعبدالله
بعدهـا قال عبدالله : ياخي والله أأشتقت لك ...
فيصل : أنا أأكثر حبيب قلبي ....
عبدالله : زين ويـن العروس نبي نسلم عليهـا ولـه من أولهـأ تغلي
فيصل يطقه على كتفهـ بالخفيف : المرهـ بالحمام الله يعزك ... أأول ماتطلع بتسلم عليك يلا أأشوف فاارج .. نبي أنـــام
عبدالله : زيــن .. بفــارج .... بس علشانكم تبون ترتاحون .. ولــمـــا تصحووون لي كلام ثاني معاكم .. يلا أأشوف سكر البــاب
فيصل بعبط : مايهون علي أسكر البـاب بويهــكـ
عبدالله أبتسم لـه بالخفيف وقال : آآيــه هيــن .. يلا سلام ... ونوم العواااااااااافي أن شالله
فيصل يبادلهـ الابتسام : الله يعافيك

ابتعد عنه عبدالله وسكر فيصل البـــاب ودخــل

وقعد فيصل على الكرسي وتنهـد بأرتيــاح سنــد رااســـه لورى وغمض عيونه وهو يقول
( اللي كنت خايف منه الحمدالله ماصـــار ... ومحد حــس بشي .. الله يعيني عليج يالولوهـ وعلى غيرتج الزااايــــدهـ )
بعد دقايق طلعت لولوهـ من الحمام وهي لابســه جلابيــه كحليـه حريــر ولافـه على راسهـا الفوطهـ
وقفت جداام المنظرهـ وشالت الفوطهـ وأبتـدت تنشف شعرهـا ولا حتى طالعة فيصل ولا كلفة روحهـا تكلمهـ

فيصل للولوهـ : يعني بطوليــن بزعلج هذا ؟؟
لولوهـ لفيصل : أنت مو قلت ماتبي حد يحس بشي ... خلاص هذاهم قاعديـن بالصاله وعلى بالهم أنا وياك أأسعد أثنيــــن ..
فيصل وهو يتنهد بضيق : أنتي ليش عقلج صغير جذي ؟؟ وتحلليـن الامور على هواااااج
لولوهـ: هذاك قلتهــا عقلي صغير .. وأنت تاخذني على قد عقلي صح ؟؟
فيصل وهو يقوم ويروح صوب السرير : ع العموم أأنــا بخليج تهديــــن .. وبعديـن بكلمج .... لأنه بايـن أنه ماراح أأخذ منج لا حق ولا باطل
لولوهـ تتصنع اللامبالاهـ : أووكــي
.
.
.
بالسوق عند لطيفه وجواهـر ومشاعل

اللي ماخلــوا أأكسسوار ماشروووهـ
وشروا لهم ملابس كشخه زياااادهـ .. ومع كل بدلـه خذوا أكسسوارات تناسبهـا ..
ولطيفه طبعا نفس الشي بس هي كانت تشتري حق سيف بدل حلوووهـ ... بالاضافه للي أشترته لنفسهـا
وأول ماخلصــوا دقوا على عيسى اللي قال لهم بينطرهم عند البوابــه

طلعوا البنــات وراااح لعند البـوابــه لقوا عيسى وااقف وبيدهـ أأكثر من كيس وجنبـه سيف
لطيفه أول ماقربت صوبـه قالت : وووي شنو كل هذا ..
عيسى : شغلات لي .. وشغلات حق سيف ....
لطيفه : أأأكيـــــد يننـــك
عيسى وهو يطالع سيف ببتسامه : لا أأبــــد ... مافي أهــدى منـــه صرااحـهـ !!
سيف كان يوزع أبتسامات لأنه عاارف روحه شمهبب ..
راحوا كلهم ركبوا السيارهـ وحطوا الاكياس بالشطنه ورى ماعدى كيس وحدهـ تم سيف متعلق فيهـا مايبي يهدهــا
وترتيبهم ماتغير بالسيارهـ
سيف لجواهـر : شوفي أش شــريــت .. ثيــارهـ ( سيارهـ ) كبيرهـ
جواهـر وهي تجاريــه : يـاااااااي أأتيــنن ...
سيف وهو مازال مستانس : بــوديج معاااي ...
جواهـر وهي تحط يدهـا على راسـه وتلعب بشعرهـ : وووويـــن ؟؟!!
سيف يطالعهـا : ويـن تبين ترووحيـن ؟؟
جواهـر تسوي روحهـا تفكر : آممممممم .. أأبي الملاهي ..
سيف بفرحه أأكبر : آآنزيــــن ... بكرهـ أوديج
جواهـر بتسأل وهي مستانسه على عفويتــه : ليش مو اليــــوم ؟
سيف : علشان بغـثـلهـا ( بغسلهـا ) .. وبخليهـا نظييفه وحلوهـ ... علشان لما تركبيـن تكون نظيفهـ
جواهـر وهي تقرب منه صدرهـا : ووووي فديتك أأنــــا .. ( تكلم عمتهـا ) عمتي ودي أأأأأأأأكــــــــــل ولدج صراااحهـ أأيـنن
لطيفه بغشمرهـ : أأأذاا يوعانه بعيد عن ولدي لوسمحتي .... أأبيــه مو بايعتــهـ
جواهـر ضحكت على تعليق عمتهــا
مشاعل لسيف وهي تسوي روحهـا زعلت : وأأنــا مابتوديني معاكم ... خلاص زعلت أنـا
سيف يلتفت عليــها ويلزق فيهـا بعد ماكان لازق بجواهـر : لالالالا .. بوديج أنتي بعد .... تركبيـن انتي أول بعديـن جواااهـــر
مشاعل لسيف وهي تطالع جواهـر : زيــن أأنــا ماأبي جواااهـر تجي معانــا
سيف ببتسامه حلووهـ : خلاص نخليهـا بالبيــت
مشاعل ضحكت من قلبهـا عليــه
جواهـر وهي مبتسمه أبتسامه نابعه من قلبهـا : يمـــــه منكم ياريــايــل .. على طووول تغيرووون رااايكم
عيسى يتنحنح بصوت عالي : جنــي سمعتج تغلطيــــن
جواهـر : وهذا الصج .. شفتــه ... توهـ يقول لي بوديج الملاهي ومادري شنو ... وبكلمه من شعوووولـ قال بيخليني بالبيــت وبياخذهــــا ... صج عيونكم زااايغــــهـ
عيسى بطنااازهـ علشان يثير غضبهـا : والله شي طبيعي يااخذ الزيـن ويخلي الشين
جواهـر : محد شيـن غيرك ... مع هالفيس .. لا تحدني أسحب غترتك مثل ماسويت بعبوود ذيج المرهـ
عيسى يطالعهـا من منظرهـ اللي جداامه : لو تقوليـن فيج خير سويهــا .. والله لا أأصف السيارهـ وأجيلج ورهـ أأعفر فيج وأرجع
جواهـر : تسويهـا منت صاااحي
عيسى : مخلي العقل لج ........
جواهـر : لا اله الا الله محمد رسول الله ... بس طلع لساانه هاللي شطووولـه ..
.
.
.
دقايق ووصلوا صف سيارته عيسى جدام باب البيت ونزل وهو يقول : لما تنزلون الاغراض وتخلصوون عطونـي خبر ... مييييـت عطش
نزل عيسى بعد مافتح لهم الشنطه .. ورااح دااخل
شالت لطيفه أكياس ومشاعل نفس الشي كل وحدهـ على قد ماتقدر تشيل ودخلوا داااخل
وسيف أأول واااحد دخلـ
وتمت جواااهـر تااخذ الاكيـاس اللي تمــوا
ماوعت الا بصوت ورااهـا : مســــاء الخير والاحساس والطيبــهـ
جواهـر التفتت وراهـا الا بأحمد قالت بنفاذ صبر : يااااصبر أأيوووب على بلووواااهـ شتبي أأنت ... طالع لي بكل مـكـــان ...
أحمد ببتسامه على جنب : شفتكم توكم وااصليـــــن .. قلت أأجي أأسلم
جواهـر : وماحلت لك الجيه ألا لما رااحوا كلهم دااخــــل
أحمد يتمسكن : شفتي حظي الردي ... كل ماجيت أسلم طحت عليج
جواهـر شالت الاكيــاس وهي معطته الاذن الصمخه
أحمد يقرب صوبهـا ويحط يدهـ على فتحت الشنطهـ : شلــوووونك ياحلو ؟؟؟
جواهـر ماردت عليهـ وشالت كل الاكيــاس وهي مسويـه له طاااف محترم
أحمد : يعنــي أفهم من سكووتج أنج بخيــــر ياعســل ...
جواهـر بعد ماشالت الاغرااض سكرت الشنطه بكل قوتهـا على يدهـ
أأحمد صررررررررررخ من أأعمـــــااااااااااق أأعمــاق أأعمـاق قلبــه من الالم
جواهـر بتحدي وهي تطالعه بحتقار من فوق لتحت : علشــان تعرف تتعرض لمن مرهـ ثااانـــي ... لو أنك مو ولد أم أحمد هالمرهـ الطيبـه جاااان والله دخلت السجن على أأيدي ... ( بغرور وأحتقـار ) عن أأذنك
أحمد بغـى يمسكهـا ويعطهـا سطـــااار يبرد قلبــه بس الالم اللي بيدهـ منعه
جواهـر دخلت دااااخل وسكرت باب البيـت بكل قوتهـا

احمد وهو مااسك أأيدهـ ويتألم من قلبــه : آآآآآآآآآآآآآآآآآآآآآآآآآآآآآآخ ... يابنت الـ ..... ( وسكت )

.
.
.

داخل عند جواهـر اللي حاسـه روحهـا أنتصرت عليـــه ووقفته عند حدهـ
ماتدري أنهـا بهلـ حركه فتحت باااااب عليهــا ماهي قدهـ
.
.
.
.
اليــوم التــالي
يــوم مختلف عن كل الايـــام
يــوم الفرحه تــزور كل القلوب ..
يوم ترتسم فيـه البسمه على شفات القاصي والداانـــي
الغنـي والفقــيـــر
الصغيـــر والكبيـــر
يوم تتصـافـه فيـه القلوب المتزااعلــــه ...
وينسون فيـه خلافاتهم كلهـا ..
كــان يـــوم عيد الاضحى المبــاركـ
.
.

في شقــه طلال
اللي كان قايم مبجر وايد اليـوم سبــح وتعدل وتعطر ولبس ثوبه
وراااح المسيد مشــي على ريلـه علشـان يصلي صلاة العيـــد
.
.
.
بيت بو فيصل

قاموا بوفيصل وفيصل وعيسى وتجهزوا وكشخووا وراحوا على طول المسيد مشـي
والبنـات قاموا يصلون صلاه العيد بالبيـت
أأمـــا عبدالله اللي مازال نـــام بمـا انه طول الليل سهران
دخلت عليـه أم فيصل بغضب وهي تشغل الليــت : عبــــــداللـــــه ... عبيد وصمخ يلا قووووم
عبدالله لا حياهـ لمن تنادي
أم فيصل وهي تروح صوبه وتسحب من عليـه اللحاف اللي كان لاف روحهـ فيـــه : عبووود قووم ..
عبدالله بخموول ونوم : هــااااااا هـاااا ... يــالـه صبــاح خير على هالنجــــرهـ
أم فيصل : قوووووم روح المسيد ... أأخوااانك وابوك رااحوا وأنت للحيـن ناايم
عبدالله وهو يقوم يقعد : زيـــن زيــن .. كاني قااايم ...
أم فيصل وهي تروح تطفي المكيف : خلـ أشوفك راااااجع ترقد وشوف .. قوم صل .. هالرقاااد ماهو فايدكـ
عبدالله وهو يتثااوب : أأأأأأأن شاللـهـ ....

طلعت أم فيصل من عند عبدالله

اللي رجع أنسدح يريح جسمهـ شوي وبدون مايقصد غفـى ....
فتح عينه من يديد وفز من نوومــه .. وراااح أأأخذ له فوطته ودخل يسبح
علشـان يلحق على صلاه العيد قبل لا تطوفـــه
سبح وخلص وطلع لبس ثوبـــه وتعدل وتعـطـــر وجيك على كشخته وطلع شااف أمه تبخر البيـــت
وأول ماشافته أم فيصل قالت : قمـــــــت !!!!؟
عبدالله ببتسامه : آآآيـــه يمه قمت ... ( يروح يبوسهـا على رااسهـا ) كل عام وأنتي بخير يالغاليــه
أم فيصل : وانت بصحه وسلامهـ ... صليـــت ؟
عبدالله : لا اللحيـن برووووح ..
أم فيصل ماعجبهـا الحجي قالت : اللحيـن بتروووووح ؟ أأقـــوول أرجع داااارك وصل بالبيـــت ... الناس صلت وخلصت وأنت توكـ مفتكر ....
عبدالله : مايمدج توج مقومتنـــي ...؟؟؟ دخلت سبحت واللحيـن وبروح !!
أم فيصل : من قال توني مقومتك ؟؟ ... شفت الساعه كم أنت ...
عبدالله : كم ؟؟؟
أم فيصل : 6 وونــــــص
عبدالله بصدمه : آآآآآآآف .. 6 ونــــص ... بس أنتي تووووووووج من شوي مقومتنــي
أم فيصل : أأنــا قومتك ورحت صليت وسبحت وتعدلت وأنت للحيـن خااامد ....
عبدالله تضايق أنه طافته الصلاهـ
أم فيصل : أأأشوف أأرجع صل بغرفتك .... ع الساعه 7 وله 7 ونص بنرووح بيت عمكـ
عبدالله : حااضـــر
رجع غرفته وهو متحطم أنه ماصلى صلاهـ العيد بالمسيد

.
.

عند طلال بشقته

كان قاعد بالصالــه وهو يفكر
صج العيد مهب شي بدون يمعه الاهـــل ...
يذكر بهلـ يوم شكـــان يسوي ويسترجع أأدق لحظــات حيــاتتـــه
يتذكر لما كان يفتح عينه على صوت أمه اللي تقومه لصلاهـ العيــــــد
وشلون تبخرهـ وتعطرهـ وكأنهـ معرررس ....
وشلــون لما يجوونــه صالح ومهند ومعاني وحتى شيخه يطالبوونـه بعيديتهم ... وأأذاا ماعطاااهم
كرهــووهـ عيشــتـــــه وطلعوا العيديـه منه بالغصب
ومن يجي العصــر تهلـ الطلبـات عليــه
شيخه : طلال أأأبي أأرووووح السوق بليييييـــز .... ودنـــي أأبوي وعزوز مو متفرغيــــن
صالح : طلال أأأأبي أأروح الالعـــــــااااب .... وودنـــــي
مهند : طلال أأأبي أأشتري Game Boy ...
لولوهـ : طلال ودنـــي بيت رفيجتي بسلم عليهـا مو عدلـه الناس عيد ولا أزورهــا

(( طـــــلال ..و. طلال .و... طلال ...و.. طلال ..!!!! ))

تمنى ترجع هالايام وينفذ طلبـاتهم حتى بدون مايتكلموون
تمنـى يكون اللحيـن بغرفتهـ يطلع منهـا على الصالـه يلاقي أأبووهـ قاعد يقرى الجريدهـ كالعادهـ ويشرب الجايـ
وباب الصالهـ مفتووح ولولوهـ ماعندهـ الا تعطي اليهـال العيديهـ
وشيخه متوهقه بروحهـا فوق ..
وأمهـ قاعدهـ تبخر البيــت مثل كل عيد
ينزل يسلم على أمه وأبوهـ ويـ عايدهم بهلـ اليـــوم
أمهـ تهلي فيــه وتـقرب صوبـه وتبخرهـ ...
وأأبوهــ يهلي فيـه هو الثانـي .. ويطلب منه يجي يقعد جنبــه........

طلال بصوت وااااطي وهو يتنهد تنهيدهـ طوويلــــه : آآآيــــااااااااااام ..!


تذكر بعيد الاضحى اللي طااافــ ولما أأبــتـــدى يومهـا قلبـه ينبض لمشااعــل لما شافهـا في أأحلى صورهــا
كــانـت رمــز للأنــوثـــه ... رمز للرقـه والدلع ... كانت شخصيتهــا قويـــه رغم طيبه قلبهـا الكبيرهـ
لكنهــا بحبهـا لطلال ضعفــت وااايــد وصــار هو اللي يتحكم فيهـــا
هو مايدري ليش أستغل هالنقطه ولعب بمشاعرهــــا .. وجرحهـا وأهــانهــــا .....
بس اللحيــن وفي هاللحظه ... عرف قدرهــا وقيمتهــــا عدل ...

قام من مكانه ونفض هالأفكار من بالــهـ لأنهـا ماراح تقدم ولا تأخر
راح أأخذ التلفون وأتصل على سلمـان اللي على طول رد : هـــــلا براااعي هالرقم
طلال ببتسامهـ : هــلا حبيب قلبي .. شحالك ؟؟؟
سلمـان : آآآكيـــد .. زيـــن .... شحالك أنت
طلال : الحمدالله تمام ... كل عام وأنت بخيــــر
سلمـان : وأنت بصحه وسلامهـ .... هـااا شراح تسوي اليـــوم ؟
طلال : والله ولا شي ..... بس بتصل على الاهل أعـايدهم ...
سلمـان : من صجك ؟؟!!
طلال : مايبيلهـا تفكير هــذي ... أأكيد بتصل عليهم وبعايدهم .. معقوله أنســاهم بهلـ يوم ..
سلمــان : ســو اللي يريحك يالغــالي ... وأأذا تبيني أأجيك مايردك ألا لسانك
طلال : لا لا .. لا تجيني ولا أأجيك .. اليوم عيد المفروض تقعد مع أهلك مو مع ربعك
سلمان : وانت وااحد من أهلي .. وله عاااد روحك غريب
طلال : لا والله ماني عاد روحي غريب ولا شي ....
سلمـان : خلاص عيل ... لا تقعد تقول حجي منت قدهـ لأني ماراح أأعديهـا لك تفهم هههه
طلال : هههههههه .. آآوكي سلووم أأخليك مع أأهلك اللحيــن ... بدق على أأهلي أعايدهم ..
سلمان : أأوووكي ... فمان الله
طلال : فمــان الكريم

سكر طلال من عند سلمان اللي قدر يرسم الابتسامه على شفاتهـ
وأتصل على عبدالعزيز بس لقـى جهازهـ مغلق ..
أتصل على تلفون البيـت وبدون حتى تفكير وردت عليـه أمهـ
أم عبدالعزيز : أألــوووو
طلال : صبـــاح الخير ياأحلى اأم بالدنيـــا كلهـــا ... عيدج مبــاااااااااارك أن شاللهـ
ام عبدالعزيز عرفت صوتهـ على طول قالت بفرحه : هـــــلا طلال ... هلا يمه ... شلونكـ شخبارك شمسوي ؟؟
طلال : دامني أسمع هالصوت ... أأأكيد بكون تمام ..
أم عبدالعزيز بفرحه : هــااا يمه .. بتجينــا اليـــوم ؟؟!!
طلال بتــردد : واللــه يمه شقول لج .... ( سكت شوي وقال ) .. ماأظـــن
أم عبدالعزيز بخيبت أمل : ليش يمه .. تعال خل أأفرح بشوفتك بهلـ يوم .... مستكثرهـا علي يعنــي ..؟؟
طلال : لا والله يمه ... بس مثلج عااارف الوالد مايبينـي أعتب عتبت البيــت
أم عبدالعزيز : لو أنك صج مشتاق لي ولشوفتي جان جيــت لي وماهمك كلام أبوكـ
طلال : أظـن طلعت المطعم تبيـن لج أنه ماهمني كلام الوالد ومحد يقدر يحرمني من شوفتج لا كبير ولا صغير
أم عبدالعزيز : زيـــن تعــال اليــوم ... لو عند بــاب البيــت بس ... خلني أأشوفك يمه وأملي عيني بشوفتك ...
( بترجي قطع قلب طلال ) ... طلبتك يبه أأأأبي أأملي عيني فيك
طلال ماقدر يردهـا : أأن شالله يمه بحاول ... بس مو أأأكيـــــد
ام عبدالعزيز بفرحه : وأأنــا بنطرك اليــوم كلهـ
طلال : لا يمه لو لي معزهـ عندج لا تنطريني أحتمال ماأجي

شوي ألا يسمع صوت شيخه عند أأمــه

طلال لأمه : أأأقول يمه .. عطيني شيخوووهـ مشتاق لهــا ... لا تقوليـن لهـا أأني طلال بشوف ردت فعلهــا
أم عبدالعزيز ببتسامه عريضه : أن شاللهـ ( تكلم شيخه ) .. شيخوهـ يمه تعـالي
شيخه اللي كانت طالعه ولا أأحلى اليــوم جات وقعدت جنب أمهـا وقالت : نــعم يمه ..
أم عبدالعزيز تعطيهـا السماعه : هـااااااج
شيخه وهي تاخذ السماعه وتقول بصوت واطي : من ؟؟!!
أم عبدالعزيز : تكلمي وبتعرفيــــن
شيخه بصوت هادي : أألــووو
طلال : صبااح الخير يالغاليـــه ...
شيخه بغـى يوقف قلبهــا حطت يدهـا على حلجهـا وقالت والعبرهـ خانقتهــا : طـــ ـ ـ ـ طـــلالـ ـ ـ ـ !!!!!
طلال : عيــووونــــه .... شلووونج يالشيخهـ
شيخه ماأستحملت هالمفاجأهـ وصااحت ماقدرت تتكلم من الصدمه والفرحهـ ..
طلال وهو يسمع صوت أنيــن شيخه قال : شيخووهـ ؟؟ أأفـاااا تصيحيــن .... اليوم عيد .. ماأبي أأشوف دموعج فاهمه
شيخه وهي تتكلم من بيـن دموعهـا : أأشتـــقـــت لك ....
طلال : وأأنــا أأكثــر حبيبتــي .... ( يغير السالفه علشان لا تزيد بالصياح شيخه ) .. هـااا كشختي نفس كل عيـــد ؟؟!! ترستي ويهج صبغ كالعادهـ
شيخه تضحك ودموعهـا للحيـن على خدهـا : مع ويهــكـ .. آآيــه كشخت .. بس ناقصني ريحة عطرك اللي تحكرنـي فيهـا كل عيد
طلال أبتسم بحزن يحاول يخفيــه بكلامه : أأبشــرج متعطر من نفس العطــر اليـــوم ...
شيخه سكتت شوي وزااادت بالصيااح وقالت : طلال والله أشتقت لك ... تعــــال ابي أأشوفكـ
طلال يتكلم بنبرهـ جديـه شوي : شقلنــا ... ماأبيج تصيحيــن .. لا تخليني أتحسف أني كلمتج ...... أأشوف مسحتي دموعج
شيخه تمسح دموعهـا : كاني مسحتهــا ....
طلال : آآآآآكيـــــد
شيخه : آآكيــديـــــن ....
طلال : ابيج اليوم تستانسيــن تسمعيـن ولا أأبي أأجي على بالج كلش .. وانا أأذا لقيت فرصه جيتكم .. سلمت عليكم وأنا راايح
شيخه بفرحه : أأأأأأأحلف عشـان أأصدقك
طلال : مو أأكيد والله .... بس بحاااولـ
شيخه : أأنــطــــركـ ترى .....

تم يسولف معاهم والتلفون يتنقل مابيــن أم عبدالعزيز وشيخه

لحد ماكسر هالضحك والفرحه دخول بو عبدالعزيز الصاله عليهم
أرتبكت شيخه اللي كانت السماعه عندهـا حاليــا
بو عبدالعزيز وهو يجي ويقعد بالصاله : من تكلموون ؟؟
شيخه برتبااك : هـاااا ...!!!
بو عبدالعزيز رجع عاد كلامه : من تكلموون ؟؟!!!!!
شيخه تطالع أمهـا ماتعرف شترد .. وخايفه بالوقت نفســه لحد ماقال لهـا طلال
طلال : هــذاا أأبوي !!؟
شيخه : هممم
طلال : عطيني أأكلمه ..
شيخه بصدمه : شنوو ؟
طلال : عطيني أأكلم أأبوي ...
شيخه بعد تردد شالت التلفون وراحت صوب أبوهـا ومدت لهـ السماعه : هــااااكـ يبــه
بوعبدالعزيز : منــووووو
شيخه بعد تردد قــالــت : واااحد يعز عليك ...
بوعبدالعزيز قال أأكيد بوفيصل
أأخذ التلفوون وقـــال : هـــــــلا
طلال أرتبـــك حــدهـ .. وتوتر لأخر درجهـ
بو عبدالعزيز : أألوووو ..!!
طلال بعد تردد قالـ : هـــلا يبــــه .... كل عام وأنت بخير
بو عبدالعزيز شبه على الصوت بس لما ركز على كلمه" يبه "عرف أنهـ طلال .. فرح واااايد بسماع صوت طلال لكن طبعـا
مستحيل يبيـن هالشي حق اللي حولــه : هـــلا ... وأنت بصحه وسلامه ...
طلال أرتااح أنه ماأخذ زفه وقال : شلونك يبـــهـ
بوعبدالعزيز : والله من بعــدكـ أأنــا بأحسـن حالـ
طلال أنجرح من هالكلمه قالـ : مشكور يبه .... أأتصلت أعـايــد بــك ..
بوعبدالعزيز : والله وعلمتك الدنيـــا ياطلال من بعدنــا الاصول والذوق
طلال تنهــد : مافي حد مايتعــلم ... وأنــا تعلمت كثيــــر ..
بوعبدالعزيز : زيــــن واللــه .......
ســاد الصمت بيـن الطرفيــــن لا طلال يتكلم ولا بوعبدالعزيز يتكلم
طلال شاف أنه هالصمت بيطول فقال : آآوكي أنـــاا ....
قاطعه بوعبدالعزيز اللي قال : ويـــن بترووح اليــوم ؟؟؟
طلال أستغرب من هالسؤال وقال : مب راايح مكـــان
بوعبدالعزيز : ننــطــــركـ أأحنـــا .. لا تتأخر
طلال ماأستوعب اللي قالـه أأبوووهـ قال : نعم يبــه ؟؟ السموحه منك بس ماسمعتك عدل
بو عبدالعزيز : اللي سمعته ... تعال ننطــركـ .. ولا تظــن أني قلت لك تعال يعني طاح الحطب ورجعت ووثقت فيك من يديد
.. بس علشـان أخوانك وامك هاللي نهار والليل تبجي عليك ...أأبيــك تجي ..
طلال فرح فرحه كبيــــرهـ وحس أنه الدنيــا أضحكت لـه من يديد وقال : عــارف يايبـــه ..وأن شالله راح أأأجيكم اللحيـــن ...
بو عبدالعزيز : تــــدل البيــت وله ضيعت دروبــه ؟؟
طلال : وأأنــا أأقدر ... مستحيل أأضيعهـ ...
بوعبدالعزيز ماحب يفتح حوار مع طلال فقال : فمان اللـه
طلال : فمان الكريم
وسكر بو عبدالعزيز

عند طلال اللي فرح من كل قلبـــه

معقــووولــه أأبوي يبينــي أأجيـــه ... يبينــي أأدخل البيت اللي طردنـي منه
الحمدالله لك يــااااارب .. الحمداللـه .. صج لا قالوا ماااتضيييق الا تفرج

كانت فرحته لا تتصور ... أأخذ جوالهـ ولقى أصابعه تضغط رقم سلمــان بدون تفكير حتى
ورد عليهـ سلمـان اللي قال : هـااا غيرت رااايك تبيني أأجيك
طلال بفرحه : سلوووووم .. أسكت .. ماتتصور شبقول لك
سلمـان بعبط : ربحت المليــون ..!!!؟ مبرووووك عيل ... بس هـاااا نص لك ونص لي تراني صااحبك لا تنسـى
طلال ضحك من قلبه وقال : شدخل المليون اللحيــــن ..... الوالد باايـن انه رضى علي .. كلمته من شوي وقال لي أأأجي .. يبيني أأجيهم ياسلووووم
سلمــان فرح لفرح طلال وقال : والله .. مبرووك عيل ..... قووووم أأكشخ وتعدل وروووح بط عين أأبووك وورهـ أنك تغيرت ... بس هـاااا لا تقرب صوب اللي تجيب المشاكل ( يقصد مشاعل ) علشـان لا يطردك بالنعال هالمرهـ
طلال ضحك وقال : ههههههههه والله أنك متفيق .. شوف بسكر أنا اللحيــن ..... بقوم أتجزهـ حق روحت البيـــت ... تامرني بشي
سلمـان : أأيــه أأمرك بأشياء مو بشي .. ونس رووووحك على أحلى مايكون ... وأبتعد عن النكد .... ولا قعدت مع العذال
( يقصد عيال بوفيصل الشباب ) خلك قوي ولا ترد على نغزااتهم ... كون أأكبر منهم ومن عقلهم الصغير .. سامعني
طلال : ولا يهمك حبيب قلبي
سلمـان : وبلغني بأخر التطورااات
طلال : أأوكي .. يلا سلام ....
سلمان : ربي يحفظك
سكر من عندهـ
ألا أم سلمان تسألهـ : شفيــــهـ
سلمـان : الظاهـر أأبوهـ رضى عليــه ... قال له يجي البيــت
أم سلمان ببتسامه عريضــه : الله يعطيه على قد نيتــه .. ويحنن قلب أأهلـه عليــــه قوول أأميــن
سلمـان : أأميـــن

نهــايــه الجزء الرابـع عشر

الجزء الخـامـس عشـر

انا الذي لك دايم الدوم مشتاااق
حتى لو شفتك بقى الشوق فيني


قام طلال وراح يبــدل ثيــابــه وكشخ أأخــر كشخهـ
وتعــطــر وتزقرت ولما جيـــك على نفســه أنهـ تمام وأوكيـه
أأخذ سويج سيـارتــه وطلع من شقته على بيـت أبــوهـ اللي بدون تفكيــر بعيد عن شقته بواايــد
طول الطريج والابتسامه مافارقت شفاتــهـ
( وأأخيــرا ياطلال ضحكت لك الدنيــا .. أاخيرا حنت عليك وخلتك تشوف أأهلــك اللي مشتاق لهم أكثر من مايتصوروونـ ...
يانــي مشتااق أدخل البيـت اللي عشت فيـه سنيـن عمري كلهــا .. ياني مشتـاق أأحظن الوالدهـ وأخوانـي واحد واحد ... ياالــلــــه
حاس الفرحهـ مو سايعتنـــي ... الحمداللـه .. الحمد لك يارب ... )

بيت بوعبدالعزيز

فرحت أم عبدالعزيز لما درت أنه بوعبدالعزيز حن عليها بهلـ يوم ورضى أنه طلال يجيهم
وشيخه نفس الشي راحت فوق طيران تبشر الشعب

أم عبدالعزيز اللي عندهـا ذرة أمل أنه بوعبدالعزيز بيرضى على طلال وبيخليهـ يرجع يسكن معاهم
خذت المدخن ودخلت غرفه طلال اللي كانت مرتبـه ومافيهـا حيـاهـ كلش .. هاديـه جدا ..
وحارهـ بعد لأنهـ المكيف مبند
راحت شغلته وأبـتــدت تبخر الغرفهـ .. وتجيك عليهـا أنهـا نظيفهـ وماتحتاج تنظيف
لحد مادخلت عليهـا معانـي اللي ميته وناسه : يمه صج اللي سمعته ؟؟ طلال بيجي ؟؟!!!!
أم عبدالعزيز وهي مستانسه : آآيــه يمه أأأخووج بيجي
معاني وهي تناقز : يااااااااي .. بشوف طلووول .. أأشتقت له الخايس .. أأول مايوصل بحظنـــه بكل قوتي ليــن يميل منـــي ...
أم عبدالعزيز وهي تطالع بنتهـا بفرحهـ كبيرهـ : ماأظن بيمل منج ... ترى هو مشتاق لكم بعد
معاني : عيل خل أأروح أأكشخ لــــهـ ... ههههه
طلعت من غرفه طلال وراحت تتعدل بغرفتهــا

أم عبدالعزيز لما خلصت من غرفه طلال
راحت غرفتهـا وحطت المدخن على الطاوله وجابت البخور وحطت شوي علشـان ترجع الريحه اللي أبتـدت تخف تدريجيــ(ن)
ونزلت الصالهـ لقتهـا مرتبـه قعدت تبخرهــا وهي للحيــن بوناستهــا
تتخيل شكل طلال وهو داااشــه عليهــا ...
( وووي فديتك يايمه .. ربي لا يبعدك عني من يديد )
حطت المدخن على الطاولـه وراحت المطبخ ألا تشوف شيخه تسوي القهـوهـ بحماس وهمهـ
أأبتسمت وخذت الـ ( فوالـه ) وطلعت الصالهـ وحطتهم على الطاولـه .. ورجعت مرهـ ثاني وخذت الفواكهـ وحطتهم بالصالهـ حق الضيوف اللي بيجون اللحيـــن ...
ثواني الا معاني اللي كانت تيــنن اليــوم نازلــه وصوت كعبهـا أول شي ينسمع لأنهـا كانت لابسـه كعب عالي
وصلت الصالهـ وقالت وهي تلف جدااام أمهـا : شرااايـــــج يمه ...
أم عبدالعزيز وهي تطالع بنتهـا : بسم الله ماشاللهـ ... عيني عليج باردهـ حبيبتـي قمر ...
معاني بغرور مصطنع : أأأأأكيـــد بكون قمر .. مو أنتــي أأمي
أم عبدالعزيز ضحكت : بس أبتدينـا بالعيـارهـ ...
معاني تمد بوزهـا : والله من صجي أأتكلم أنـا ... ( بدلع وهي تتصنع الزعل ) الكل مجعمني بهلـ بيـت ... محد يحبنــي لي الله بس
أم عبدالعزيز تقرب من بنتهـا وتحظنـهـا : فــديـــتــج
معاني تحظن أمهـا بقــوهـ
شوي ألا الجرس ينطق

أم عبدالعزيز وهي تبتعد شوي عن بنتهـا : هذا ياأخوج .. ياعمج وعيالهـ ...
معاني بفرحهـ : واااي ونــاســهـ .. ( تصرخ باأعلـى صوتهــا وبدفااشـهـ ) .. مهــــــــــــــــــــنـــــــــــــــــــــد
مهند اللي جا بسرعه وهو متصرقع قال : خييير .. نعم شتبيــن ... الواحد مايعرف يكشخ بهلـ بيت
معاني وهي تتخصر : بس جا طوويل اللســان ... روح أأذلف أأفتح البــاب ...
مهند : يمكن عيال الفريج ... مالي خلق أأعطيهم عيديهـ ...
معانـي وهي تتكتف : وأن شالله تبيني أنـا أأعطيهم ...
مهند وهو يطلع : يكون أأحســن ..

طلع مهند وفتح البــاب وصاب ظنهـ كانوا عيال الفريج يبــون عيديــهـ ...
مهند لليهــال : صبروووا شوي ...
راح داااخل وهو يقول : عيـــال الفرييــــج .. جايـن يطــــرووون ..
أم عبدالعزيز لمهند بغضب : شنــو يطرون عيييب شهلـ حجي ... ( تكلم معاني ) .. يمه الفلوس جنب التلفزيـون أأخذيهم وطلعي عطي اليهـال
معاني بملل وهي تروح تاخذ الفلوس : آآآف زيــن
خذت الفلوس وسحبت الشيله اللي محطوطه على الكرسي وكانت مالت أمهـا حطتهـا على راسهـا
رغم أنهـا ماتغطي جسمهـا أأبد وطلعت تعطي اليهـال الفلوس على ريال .. ريــال ... واللي شوي كبار يعني 8 -10 .. تعطيهم رياليــن
جنهـا تتصدق عليهم ... وأول ماخلصت سكرت البـاب بويهم ...
ودشت ألا مهند اللي واقف جدام باب الصاله : تقول لج أمي لا تسكريـن باب الحوش خليـه مفتووح
معاني ترجع وتفتح البـاب بملل وضيقة خلق وتدخل وهي تدعي أنه مايجون اليهـال الحيـن مالهـا خلق تطلع تعطيهم عيديهـ
أول مادخلت لقت شيخه تحط القهوهـ والشــاي جنب الفوالــهـ ويرجع يطق الجرس من يديد
معاني وهي تشيـل الشيله عن راسهـا وتحذفهـا على الكرسي : مااااانـي طالعه يــه ... بيذووب مكيــاااجي من الشمس
شيخهـ وهي تاخذ العيديهـ منهـا : أأشوف هاتي مامنج فايدهـ أنتي .. أنا بطلع أعطيهم ... وانتي روحي شوفي صلوووح خلص سبووح ولـه للحيـن
معاني وهي تتكتف : لا واللـه ... لا تقوليــن أأنــا بلبســـهـ !!
شيخه وهي تاخذ الشيلهـ : أأيــه أنتي .. عيل أنــا ..

طلعت شيخه ولقت مجموعه يهال وزعت عليهم العيديــــه وكانوا كثـــار ومتجمعيــن بنص الحوش
وشيخه تعطي الصغار 3 .. والكبار شوي 5 .. وبااسـت لهـا بنوته صغيرهـ كانت عسل
طلعوا اليهـال وكل واحد يحسب فلوسهـ وجات بتدخل ألا تسمع
( عيدكم مبـــــــارك ياأهــل البيـــت )
ألتفتت ألا بعبداللـهـ
وجااان تدخل طيراااان دااااخل
عبدالله مات من الضحك لأنه كان متعمد يسوي هالحركه علشـان يحرجهـا
راحوا الشباب الميلس على طول والحريم مع سيف ولولوهـ راحوا الصـالــهـ
سلمــوا على بعض وقعدوا
شيخه لمشاعل : شعووووولـ أأأتيـننيـــن يالدبــــهـ
مشاعل اللي كانت اللحيـن بعبايتهـا وشيلتهـا : ووي .. شلون شفتي لبسي حمدالله والشكر ..ههههه
شيخه : لا أأقصد فيسج أأيــنن ... شحقه رايحه متمكيجه بالصالون ولا خذتيني معاج يالخاينه
مشاعل : آآآيـ صالوون .. هذي بركات جوجو .... هي أمكيجتنـــي
شيخه وهي منبهـرهـ : قولي واللهـ
مشاعل بضحكه حلوهـ : واللــهـ ... ياحبيبتي أأختي فنانهـ .. شعلى بالج ..
شيخه : صراحه مكياجج واااااااااو ... أأبي أأشوف لبسج ...
مشاعل : صبري شوي نقعد معاهم شويه بعدهـا نقوم فوق أأرويج لبسي ..
شيخه لمشاعل : زيــن شرايج بلبسي
مشاعل : صراااحهـ .. مو حلووووو ..
شيخه بصدمه : نــعــم
مشاعل ضحكت بالخفيف : موو حلوووو ألا أأيــننن ...
شيخه تحط يدهـا على قلبهـا : آآآشوهـ .. بغيـت أأموووت .. لفيت أأسوااق الدوووحهـ .. ومجمعاتهـا وااحد وااحد علشـان أأطلع بثياب حلووهـ وأأخر شي مو حلوووو .. جان ذبحتج واللـهـ
مشاعل قعدت تضحك عليهــا
جواهـر لهم بهمس : هيــه أنتووا .. محد حولكم يعني طايحيـن مساسر وسوالف مع بعض ... عطونـا وي
مشاعل لجواهـر : شسوي فيهــا .. هي اللي تعلقت فيني اول مادخلت ... وبعديـن شفيج علينـا خلينا نسولف على كيفنــا .. ليش محترهـ
جواهر بلمحة غرور : وووي مالت أأقول ..... ( تلتفت على لولوهـ وتتجاهل مشاعل وشيخهـ ) .. أأيــه لولو شلووونج بعد ؟؟؟
لولوهـ اللي كانت مقعدهـ سيف بحظنهـا : كم مرهـ تسأليـــــن ....
جواهـر وهي تدزهـا بالخفيف : ردي وأنتي ساكتهـ .. لا تطيحيـن ويهي جدااامهم ...
لولوهـ طالعت مشاعل بنظرهـ تحمل كل معاني الغرور وقالت وهي تكلم جواهـر : أأنـــا بخيـــر حبيبتــي
مشاعل تضايقت من نظرات لولوهـ اللي شبعت منهــا بالبيــت وصدت عنهــا وهي تحاول تلهي روحهـا بسوالف الكبــار
( أم عبدالعزيز وأم فيصل ولطيفـه )
شيخه حست بمشاعل طالعت لولوهـ بعتب
ولولوهـ صدت عنهـا
.
.
رنـ الجرس للمرهـ الثانيــهـ وطرشوا مهند يشوف من
طبعا طلع مهند غصب عليـــه وكانوا سـارهـ وأهلهـا
سلموا على مهند ودشوا دااخـــــلـ عند الحريم
.
.
.

بالميلس عند الشـبــاب

كانت القعدهـ حلووهـ وفوق الاحلى بعد
سوالف بوعبدالعزيز وبوفيصل ... وضحك وغشمرة الشبـــاب
عبدالعزيز وهو يضحك : لا لا عمي شدعوهـ هههههههه مو لهدرجهـ
بوفيصل وهو يضحك : هههههه ماتصدق أسأل أأبـــوكـ ( يلتفت على بو عبدالعزيز ) سلطـان بذمتك .. مـو لما كنا صغــار أأذا تمللنـا من حكرت البيــت
ولـه الدوارهـ بالشوارع نروح ناكل أأي دوى يطيح بيدنــا .... علشان بس يودونـا المستشفى نغير جو
بوعبدالعزيز وهو يضحك على هالذكريــات : هههههههه آآآيـــهـ واللــهـ ... أأأذكر هالايــــام
عيسى وهو ميت ضحك : شدعووووهـ أنتحــــــاار ..!!!!
بوعبدالعزيز : كنا يهـال مانفتهــم ... يعني أأي شي بيطلعنـا من البيـت على المستشفـى ناكلـه عادي جنه حلاوهـ
عبدالله ماات ضحك وقال : أأذكر أأنــا مرهـ وحدهـ بس في حياتي كلهـا كليـت دوى الوالد بدون قصد ..... عفر فيني وكرهني عيشتي ... حتى بالمستشفى واقف على رااسي ويتوعد فيني ....
ماتوا ضحك اللي بالميلس
عبدالله لأبوهـ : والله جد ..!! تذكر يبــه ذاك اليــوم ... أنا منسدح على السرير وحالتي مايعلم بهـا الا الله وأنت واقف على رااسي وتهدد
( يقلد صوت أبوهـا ويتكلم بنبرهـ غضب خفيفه) هيــن ياعبيييــد مردك بتطلع أأنــا أأوريك شلون تدخل داااري مرهـ ثانــيه .... هيــن صبرك علي
( يتكلم بنبرة صوته الطبيعيـه ) ههههه والله أبتـــدي أرجف وأأخاف من قلب ماودى أطلع من المستشفــى
بوفيصل وهو يضحك : الله يقطع سوالفك ..
فيصل اللي يسمع سوالفهم قال بغشمرهـ : بس بصراااحه .. حلووو فكرهـ أذا تمللتوا كلتـوا دوى علشـان تغيرون جو بالمستشفـى ... شكلي بجربهـا هههه
عبدالعزيز لفيصل وهو مبتسم : من صجك ...؟ هههههههه لا باللله ... راااح فيصل
بوعبدالعزيز : أأحنــا زيــن للحيـن عايشيـــن والحمداللـه .... والله اللي يشوف كميـة الحبوب اللي ناكلـه يحلف أنهـ أأحنا ميتيــن لا محالـهـ
بوفيصل ببتسامه وهو يتنهد : أأيــــــــأم حلوووهـ .....
بوعبدالعزيز بغشمرهـ لأخوهـ : شراايـــك نعيدهــا !!؟
بوفيصل وهو يضحك : ههههههه عاد على كبـــر ...!!؟ عيل باجر عزانـا انــا وياكـ
عيسى : لكم طوولة العمر أن شاللهـ ...
فيصل : الله يخليكم أن شالله وتشوفون عيالنـــا ... أنــا وعزوز .. أما الشيوخ ( يقصد عبدالله وعيسى ) .. مامنهم فااايدهـ
نقز عبدالله من سمع طاري الزوااج : صـــار لي اللحيــن سنه وأأنـــا أأحن أبي أتزوج وأبي أتزوووج ومسوين لي طاااافـ ... عاد بعديــن لا صكيت الـ ثلاثيـــــن وعااافت نفسي الزواااااج .. خل أاشوفكم جااين تقولون لي عبدالله بنزوجك ..... والله بتتحسفـون
بو عبدالعزيز : بلـ من قلبك طالعـــه ... ( يكلم بوفيصل ) .. داامه يبي يتزووج زوجووهـ .. معلقيـنــه جذي شحقهـ ..
عبدالله لعمه : آآيــه ياعمي قولهـ خل يرحمني .. تراني ولدهـ مثل مافصوول ولدهـ
فيصل بغشمرهـ : أأأشم ريحه غيرهـ ..
ضحك عيسى وقال : والله مادري شفيك بتموت وتتزوج جنك وحدهـ معنســه وطااايحه بجبد أأهلهــا .. تدور الريل دوااارهـ
عبدالله بعبط : هيهيهيهييههي .. وحدهـ معنسه تدور الريـــل هاا !!... تصدق قاعد أأدوركـ ..
عيسى يسوي روحه مغرور : آآنــا أأخذ هالآشكـــال ... أأقولـ أأحلم على قدكـ
عبدالعزيز وهو يضحك : هههههههه صدق الاخ
عبدالله : آآآيــه أأدري بــه .. شايفني مرهـ جداااااامهـ .. لو مو الوالد والعم موجوديــن جااان عطيتك كلام من الزيـــن
فيصل لعبدالله : عاد أنت ألفااظك حدث ولا حرج .... مادري من وين تجيـب هالكلمــات .. اللي مثل ويهكـ
عبدالله ببتسامه حلووهـ : عندي قاموس اللـه يسلمك ..

.
.

رن الـجــرس للمـــرهـ الثـالثـه
بو عبدالعزيز : اللحيــن تلقون مهند كــارهـ عيشتـــه ....
عبدالعزيز : الحبيب مايحب يطلع يعطي اليهـال العيديـهـ .. كرامته ماتسمح هههههههه
عيسى : يابو كراااامــهـ ... مسوي فيهـا كراامـه بعد .. لا لا خطيييـــر الوالد ...
عبدالعزيز : أأأخووي شخصيــه حدكـ عاد هههههههه
عبداللـه وهو ياخذ لــه من الفواله اللي جدامه.. كافي.. وياكل : من مسااااع حااط عيني عليــــهـ ...
فيصل : دااامكـ تبي جااان أأأخذت ... مااسك روحك بالغصب ليش ههههههههه
عبدالله : بعد تدري لزووم الاحترام .. مايصير توني دااااش سيدهـ على الفوالــه ... شنو متخرع وله متخرع
بو عبدالعزيز : أأكل ولا تقول لي أحترام وماأحترام ... منت غررريب تـــرى
عبدالله وهو يرجع يقرب من الفوالـه ( بس مازال قاعد على الكرسي ) : عيــــل يلا بسم اللهـ
عبدالعزيز أنفجر بالضحك : بــــااااااااااااالـ مااصدق ...
عبدالله وهو يحط القرطاس مال الكافي دااخل الصحن الصغير اللي جدامه ويـاخذ لــه عنب : قالـ لي العم .. أأأكل ... وأأنــا ماأحب أأردهـ ..
فيصل وهو يضحك : واللـه أنك نكتـه عبــووووود
عبدالله وهو ياكل من العنب : شفيــــكـ ...؟؟... يعني اللحيـن علشــان كليت صرت نكتــه ( يكلم عمه وهو يسوي روحه يستنجد فيــه ) .. عمي رد عليهم ترى والله لا أأسوي أأضرااااااب
بو عبدالعزيز ضحك على سوالف عبداللهـ .. وبوفيصل نفس الشي
.

شوي الأ باب الميلس ينطق
بوعبدالعزيز : تفـضـــلـ
أنفتـــح البـــاب ودخل طلال اللي قال : الـسـلام عليكم
أصوت الضحك توقف .. والعيون كلهـا تركزت على طلال بذهولـ !!!!!!!
بستثناء بوعبدالعزيز اللي كان متوقع قدومه : جيــت ..!!
طلال مبتسم بالخفيف : أيــه يبــه ...
قرب صوب أبوهـ وسلم عليــهـ وراح صوب عمهـ علشـان يسلم بس بوفيصل ماكلف روحه يوقف ويسلم على طلال
طلال أنحرج شوي دنع وحب رااس عمــهـ وقال : شـلــونكـ عمي ؟؟!!
بوفيصل مارفع نظرهـ لطلال وكأنهـ متجاهل وجودهـ : أأظنك شايفني بأحسن حال ...
طلال : دوم أن شاللهـ ..
أبتعد عنه ورااح صوب الشبــاب بيسلم بس طبعا ولا واحد منهم فكر يسلم عليــهـ ...
أكتفـى طلال أحرجات لليــوم ورااح صوب عبدالعزيز اللي سلم عليـه بحرارهـ وقال لـه بهمس : شلون جيــت ...؟
طلال وهو يقعد جنب عبدالعزيز : معقولـه يعني يمر هاليوم ولا أكون موجود معاكم ..؟؟!!
عبدالعزيز بفرحه كبيرهـ : الوالد رضى عليك خلاص ؟؟
طلال يطالع أأبوهـ اللي مايحمل بويهـا أأي تعبير يدل على الرضـى وقال : مادري واللـهـ .. بس دامه طلب مني أأجي معناتهـ قرب يليـــن
عبدالعزيز وهو يضرب طلال على كتفه بالخفيف وبصوت واطي قال : أن شاللهـ بيليـــن ...
قطع حوااار طلال وعبدالعزيز
عيسى اللي قام وقال : عن أأذنـــكم ... بطلع أشم هوى

قام من مكانه وطلع برى الميلس
مكان فيــه طلال مستحيل يقعد فيـــه
مانســى صراااخ أختـه ودمووعـــها والحالـه اللي وصلت لهــا بأسباب هالادمي
مانســى محاولات الانتحــار اللي بغت تروح فيهـا مشاعل بأسبـاب طلال ...
مانسى ذاك اليوم اللي أأهــان فيــه أأختــــه جدام الكـــل ...
مانسـى شي من اللي هز كرامة أختـــه ... وحطم نفسيتهــا
للحيــن ترن بأذنه كلمه طلال عن مشاعل

( مشاعل ياهل بعقل ياهل )

مشــى لحد الحديقه اللي تبعد عن الميلس شوي وقعد على الجلسـه اللي حاطينهـا
تكتف بغضب عــارم وهو يقول بقلبــه ( لازم يعني يجي يعكر علينــا هالجــوو ... مو أأحنــا كنا مرتاحيــن بغيابـــهـ )

بالميلس

لما طلع عيسى قام عبدالله وطلع هو الثانـي ورااح الحديقه لما لمح فيهـا عيسى قاعد
عبدالله وهو يقعد : شفيـــك طلــعت
عيسى : دااااام هالحيووان موجود.. مالي قعدهـ بالميلس
عبدالله اللي ضايق خلقه نفس عيسى وأأكثر من شوفت طلال : وأنت شعليك منه مسوي له قدر هاللي مايسوى ... تعال أقعد علشان عمي والوالد .. مو علشــانهـ ... وبعديـن معروف يعني بيقعد شوي .. وبعدهـا بيشيل روحهـ وبيذلف مكان ماجـــا ......
عيسى وهو يركز نظرهـ على مكان بعيد : ماأأقــــــدر ياعبدالله ... من أأأشوف ويهــا أأتذكر حاله مشاعل قبل ... أأختي كانت بتستخف بسبتــهـ هالنذل
عبدالله وهو يحط يدهـ على كتف أخوهـ : مشاعل اللحيـن بأحسـن حال .. ولا تدري عنه ولا أأظنهـا بتدري .... لا تضيق خلقك علشان وااحد مايستاهـل
وتعال أأقعد معـانـا .. وهو جذي جذاااك بيطفش .. شلون بيستحمل يقعد بمكان هو منبوذ فيــهـ ...؟!
عيسى بصوت واطي : زيـن زيـن ... بقعد شوي أتمالك أعصابي وبجيكم .. لأني أأذا رجعت اللحيــن صدقني أأدخل مؤبد فيـهـ
عبدالله وهو يطبطب على كتف عيسى ويقوم : آآوكي أأنــا بروح الميلس ... ودقايق وأبي أأشوفكـ .. علشـان ماتحسس طلال أنه لهـ قدر عندنــا
تراااهـ ولا شي .... لا تنسـى
عيسى هز راسـهـ بتفهم
أبتعد عنهـ عبدالله ورجع دخل الميلس وهالمرهـ أنقسمت السوالف بعد ماكانت مندمجهـ
بوعبدالعزيز مع بو فيصل
طلال مع عبدالعزيز
وفيصل قاعد بروحهـ جا عبدالله وقعد جنب فيــصل
فيصل بهمس لعبدالله : شبــلاهـ طلع
عبدالله : مسوي قدر لتبــن اللي جنبـــك
فيصل : ماعندهـ سالفهـ صراااحهـ ...

.
.
.

الظـهــر وبعد مارجعوا الشباب وبو فيصل وبوعبدالعزيز من المسيد
تجمعـوا كلهم بالحوش
كـان جدامهم القصـــاب ... وماسك الخروف علشــان ينحرون الاضحيــهـ
وطبعا الحريم كلهم دااخـــل ولا وحدهـ فكرت تطلــع وتشوف هالمنظر ....

.
.
داخـل كانوا البنــات فوق بغرفه شيخهـ متجمعيــن كلهم
ومشغـليــن المسجل ويترقصـــون
( شيخهـ وجواهــر ومعاني و أحلام ) اللي كانوا يرقصوون ...ولولوهـ ومشاعل وسارهـ قاعديـن يصفقــوون
ويضحكووون ومستانسيـن حدهم ونفس الشي ســاارهـ كانت مستانسـه على القعدهـ .. وبسرعهـ تأقلمت معاهم
طبعا البنـات كلهم فاصخيـن عبيهم وشيلهم ويتنافسون بالجمال
كل وحدهـ تقول قوم يالقمر وأنا أقعد مكانكـ
بس طبعا أأحلاهم مشــاعــل وبدون منافس بعد
.
.

خلصت الاغنيــه الاولــه
شيخهـ وهي تروح صوب مشاعل : قومي شعول رقصي ....
مشاعل بحيــا : لا لا لا لا لا ... نوو وي .. ماأبي ... أستحي
سارهـ لمشاعل : قومي مشاعل ... خل نشوف رقصج
مشاعل لسارهـ : زييــن قومي أنتي خل أأشوف رقصج
سارهـ وهي تضحك : ههههههه أأنــا قلت أأولـ ....
ضحكت مشاعل
شيخهـ تكلم لولوهـ : زيــن لولو قومي أنتي رقصي ...
لولوهـ : والله مالي خلق ... تعبــانــهـ ...
جواهـر : شفيج صايرهـ عيووز تعبانه .. قومي رقصي .. يالعروس ..
لولوهـ ضحكت وقالت : مرهـ ثانيـه أن شاللهـ
جواهـر للبنـات : بنات قعدوا لا ترقصوون .. خلوا مشاعل ولولوهـ وسارهـ يقومون اللحيـن يرقصوون ...
ولــه بقلاص الماي على ويوهم نخرب الميك أب هههههه
مشاعل تضحك : هههههه جوجو .. مانبي والله .... رقصوا أنتوا ..
لولوهـ لما شافت أنه مشاعل ماتبي ترقص قالت خل تقوم هي ترقص وتغطي عليهـا : زيــن أنــا برقص ... لا تجبرون مشاعل ... يمكن ماتعرف ترقص وماتبي تنحرج
شيخه لولوهـ : لا حبيبتــي ... مشاعل أحسن وحدهـ ترقص فينا .. وبشهادة الكــل
سارهـ لمشاعل : عيل يلا قومي خل نشوف .... من أأحلى أنتي وله لولوهـ
لولوهـ بغرور : بنشوف أأذا بــــتـــقدر تهزمنـي ولـه لا ...
مشاعل اللي خذت السالفه تحدي قامت وقالت : آآآووكي .. يلا شغلوا المسجــل ...


وأبــتــدت الاغنيـــه

وأبـتــدى هز الوسط ...
وأرتفع صوت التصفييق
وطبعــا الثنتيــن رقصهم ولا أحلــى ... بس مثل ماقلت بالبدايــه مشاعل مالهـا منافس
.
.
.

تحـت بالصالهـ وعند اليهــال
صالح ومهند وسيف
كانوا قاعديــن جدام التلفزيـون يلعبون سوني وبما أنه سيف أصغر واحد فيهم فـ قاصيـن عليـه عدل
سيف لصالح ومهند : آآآبي ألــعـــب ... كله أنتوا
مهند وهو متحمس باللعبه : صبر أأذا خسر صلووح تلعب أنت ....
صالح لمهند : وليش مو انت أذا خسرت تعطيـه ....
مهند : أأنا الكبير .... أنتــوا اللي يخسر فيكم يعطي الثاني
سيف وهو يتكتف ومو عاجبه الوضع : أنتوا من مثـاعه ( مساعه ) تخـثـرون ( تخسرون ) ولا تعطوني ألعب ... تقصون علي
مهند يطالعه : أأنــا ماخسرت .. هذا صلووح اللي من لعب كله يخسر ... ( يسحب الجهاز من صالح ) .. هــــــدهـ .. خل سيف يلعب
صالح اللي متعلق بالجهاز : بس دووور وااااااحد ...
مهند يوقف ستارت ويحط جهازهـ جنبـه ويسحب الجهاز من يد صالح : خلـ سيف يلعب ... بسك
صالح يرجع ياخذ الجهاز : ماااااالي شغل .. بلعب دوور واااحد بس ...
سيف قام وهو ماد بوزهـ وزعلان وقال : ماأبي ألعب معاكم ... بروح بيتنا وبلعب مع عبداللهـ

راح الصاله يدور أمهـ مالقهـا .. شاف أم فيصل بس ..
راح صوبهـا وقط روحه جنبهـا ولزق فيهــا
أم فيصل اللي كانت أتقهــوى : شفيك يمه ...
سيف وهو يلزق فيهـا زيادهـ: مايخلونـي ألعب معاهم ...
أم فيصل لصالح ومهند : يمه .. خلوووهـ يلعب معاكم
صالح : أأعطيـه جهازي يقول لي ماأبي ألعـب
سيف وهو يطالع صالح بطرف عينه : جذااااااب ...
صالح اللي يحاول يخليـه أم فيصل تصدقه : لاااا .. حتى سألي مهند ... ( يكلم مهند ) عطيته يلعب وله لا ...
مهند وهو يلعب : عن الجذب ... ماعطيته ولا شي .....
صالح وهو يدز مهند : دب واااااحد .. أأنـا أأخووك
أم فيصل لسيف : روح يمه ألعب معاهم
سيف لأم فيصل : مايخلونـي
أم فيصل : بيخلونك ... روح وبتشوف
قام سيف من عند أم فيصل وراح صوبهم وقعد جنب صالح
صالح وهو يمد لسيف جهازهـ : هـااااكـ .. لا تزعل
سيف تشقق من الونااسه وأخذ الجهاز وقعد يلعب وصالح يعلمه شلون يلعب
أمــا مهند فهو محتل الجهاز بلا مناازع
بــرى عند الشباب
كانت الاجواء على ماهـي عليـــهـ القصــاب حاط الفاس على رقبة الخروف اللي يتحرك بكل قوته يحاول يفلت بس القصاب مثبتهـ
ذكر اللهـ ( الله وأأأأكبــــــر ) ورفع الفـــــاس لفــوووق ... و..........

مايحتاي أكمل لكم شصــار !!!! لأنهـ أنتوا أدرى

.
.

نرجع فوق لعند البنــات

اللي صفقوا لهم البنات بحماس أول ماخلصوا رقص
سارهـ : واااااو .. صراحه رقصكم أيهبــــل ماعليـه كلام
لولوهـ وهي تقعد : من ذوقج حبيبتــي ... هااا شراايج من أأحلى
سارهـ ماحبت تقول مشاعل وتجرح مشاعر لولوهــ فقالت : ثنتينكم رقصكم أيـنن ....
مشاعل وهي تقعد جنب سارهـ : ماشفنا رقصج ...!!
سارهـ اللي ماصدقت أفتكت من هالسالفه بالاول ردوا عليهم من يديد : ووووي أنــا رقصي مب شي ... يعني لا تتعبون نفسكم على الفاضي
جواهـر اللي متخصرهـ : أصلا مافي بنت رقصهـا مو حلووو .. وله أنتي منتي بنت
سارهـ بغشمرهـ : يقولون هههههههههههه
شيخهـ : ووووي خلـ أأقول لعزوز عيل ... لا ياخذج ويبتلش فيج
سارهـ بدلع : يحصل لـه وحدهـ مثلي ......
شيخهـ : حصلوا له واااايـــد ... بس القلب ومايريد ..
سارهـ وهي توخر قذلتهـا عن ويهـا : يابختي فيــه وبحبــهـ ..
جواهـر وهي تقعد : عيب أأستحي على ويهج .. في يهــال بالغرفهـ
أحلام تتغيشم: منووو اليهــال ... ماشوف يهـال أنــأ
معانـي : ولا أأنـــا ... كلنــا كــبـــار والحمداللـهـ ....
شيخه لأحلام ومعاني : وووي قالت كبار .... توكم يهال على هالسوالف أأشوف طلعوا برى خل ناخذ راحتنـــــا
أحلام : شعندهـا ماما شيخهـ هههههههه
شيخه : ووووي عقبال ماأأصيـــر أأم .... بس ويــن ياحظي .. الحظ عندي ردي وطاايح
لولوهـ : لا تستعيليــن على رزقج ...
سارهـ للولوهـ : انتي متزوجه صح ...!!
لولوهـ : أأيـه فديتج من شهر تقريبــا ... ماخذهـ ولد عمي
جواهـر بلقافه وفخر كبير: أأخووووووي .. وي فديت أأخوووي أنـــا ... شيخ الشباب ولا في أأحلى منهـ ..
سارهـ لجواهـر : ماخذهـ أأخوج ؟؟!!
جواهـر : أأيـــه بايقته ... حراميـة القلوووب هذي .. بايقه قلبــهـ ههههههههههه
لولوهـ بغرور : ووي فديت ريلي أأنـــا .... أأبوق قلبه .. عقله .. روحه .. أأنــا حرهـ حلالي هو ..
شيخه : وووووي كوشت على الريـــال الاخت ....
ضحكوا اللي بالغرفه كلهم

.
.

بــرى عند الشبـاب وبعد ما شـافوا المنظر اللي لا يذكر صراحهـ
راحوا شبـابنـا الميلس وتمـوا بو عبدالعزيز وبوفيصل واقفيـن عند راس القصـاب اللي أبتدت يصلخ الخروف
ويقطعه ....
.
.
بالميلس اللي فيه
عيسى وفيصل وعبدالله وعبدالعزيز وطلال

عيسى وهو يقعد ويطق على صدرهـ : آآآآآآآآآآفـ ... مادري شلون أستحملت أأوقف هنــاك,, بغــى يغمى علي
عبدالله وهو يشرب ماي : شعندهـ الرقيق واللي مايستحمل .....
عيسى وهو يتسند : أأنـــا أأعترف ... المنظر ذاااااكـ مستحيل أأفكر أأشوفهـ من يديد
فيصل اللي معور قلبـه الخروف : كسر خاطري تصدقوووون ....
عبدالله : من ؟؟!!
فيصل ببتسامه عريضــه : الخروف .. يبي يـنــحاااش بس مو قاااادر ... الاخ محـــكــر لــهـ
عبدالله وهو يضحك بالخفيف : بعد هذا يــومـــه ....
عبدالعزيز : الله يرحمه كان خوووش خرووف ...
عيسى : بهذي صدقتــ ... عاااد اللحيـــن يتجمعون الحريم بالمطبخ ويسوون لنــا ذااااكـ الغــدى اللي ماحصلش على قولت المصريـــــن
طلال كان سـاكت ويسمع سوالفهم لأنه عارف أنه مو مرغوب فيــه بالمكـان
عبدالعزيز : عااد على مايخلص الحبيب اللي برى ... ويبتدون الحريم يطبخوون .... عزت الله تغدينــا الساعه 3 ....
فيصل : بنسبه لي .. هذا شي طبيعي أني أتغدى 3 .... هههههه
عيسى : أأنـــا عن نفسي ميــت يوع أأذا تبــون الصج ....
عبدالله : ثلاث أربع خمس .. المهم في غــدى وخلاصـ .....
قطع كلام عبداللهـ نغمه صوت جوال طلال

" حبيتـــك انـت وقــبلك ما حبيت
وما احب بعــدك يكفيــني غرامـكـ ...... "

طلال رد على الجوال وقالـ : أألــووهـ ... هــلا سلمــان .. لحظه لحظه شوي ... صوتك مب واضح ..
فيصل وهو يطالعه بحتقار قال بصوت واطي سمعوهـ عبدالله وعيسى وحتى عبدالعزيز : قووولـ ماتبي تتكلم جدامنا !!

طلال قام وطلع من الميلس ووقف جدام البـاب بعد ماسكرهـ
طلال : هـــلا سلمــان ...
سلمـان : هـاااا .. اللحـيـن صوتي وااضح ؟؟!!
طلال : أأيـــه اللحيـن أاحســن
سلمـان : هـااا بشرنــي !!
طلال تنهد : والله شقول لك ... أذا تبي أخبار الوالدهـ وأخوانـي للحيـن ماشفتهم لأنه عندهم حريم دااخــل
سلمـان : عيل أنت ويــن قاعد بالميلس !!!
طلال : أأيــه بالميلس مع الشبـــاب
سلمـان : أأكيـــد مو مخلينك بحالك !!
طلال بنبرهـ حزن خفيفهـ : شوف سلمـان .. أنــا مو جااي لهم ... أأدري انهم مو بالعيــني نهائيــا .. ولا أظنهم بيبلعونــي .... وأأذا علي أأنــا جااي للوالد والوالدهـ وأخواني ..... مو علشانهم
سلمـان : بس طلوول تحمل أأذا أغلطووا عليك تسكت .... مو معنـاة أنك تغيرت أنك تسكت عن حقك .. كــون قوي
طلال : شي أأكيــد ماراح أأسكت لو أغلطوا مايحتاي تقول لي ..... بس لحد اللحيـن .. محد فيهم يفكر يحتك فيني
سلمـان : ولا تحتك فيهم آآنــت
طلال : بحـــاول ....
سلمـان اللي كان يوصيه ويحذرهـ وينصحه وكأنهـ أأبوهـ قال لهـ : زيــــن أأخليك ... وأأي جديد عطني خبر .. أأنــا قاعد هني عند الاهــل وبالي عندك
طلال ببفرحهـ : تسلم حبيب قلبي ... والله مو عاارف بدونكـ كان شصـــار فيني ..
سلمـان : أأفــا عليك أأنــا أأخوك قبل لا أكون رفيجك،,,
طلال : أأنــت أأكثر من أأخو ياسلمان....
سلمان : أأدري مايحتاي تقول لي ..
طلال ضحك وقال : هههههه زيــن عيل أأخليك لا أأشغلك عن أأهلــكـ
سلمـان : أووكي يلا فمان الله
طلال : فمان الكريم

وسكــر من عند سلمــان

رجع دخــل داااخل ونظرات فيصل ترفع الضغط لأنهـ كان يطالعه من فوق لتحت وبقرف
قعد طلال جنب عبدالعزيز اللي قال لـه : هــذا سلمـان ؟؟
طلال : آآيــه سلمــان
عبدالعزيز : شكــان يبي ...
طلال : ولا شي ... متصل يسلم ويتطمن ...
عبدالعزيز ببتسامه : لا كلمته مرهـ ثانيـه سلم عليهـ
طلال : آآن شاللهـ ..
ســاد الصمــت على المكـــان محد فيهم يتكلم ..
لحد ماقطع هالهدوء عبدالله اللي قال لعبدالعزيز : عزوز تكفـى شغل المكيف ... الجو حاار
كان طلال الاقرب للمكيف بس عبدالله تعمد يتجاهلـهـ
قام عبدالعزيز جــا بيشغل المكيف بس مو قادر لأنهـ طلال قاعد لازم يقوم طلال علشــان يقدر عبدالعزيز يشغل المكيف
عيسى لعبدالعزيز : أأركب فوق الكرسي اللي جدااامكـ وشغلــهـ أأذا ماتطولــه
طلال عطــى عيسى نظرهـ على جملته ذي
لأنهـ الكرسي اللي كان يقصدهـ عيسى هو الكرسي اللي طلال قاعد عليهــ
عيسى يطالع طلال بنظرات تحدي وطلال مانزل عينه عن عيسى
عيسى لطلال : خيــــــــر ؟؟!! شطالع مو عاجبك !!!!
طلال وهو يشغل المكيف بنيابه عن عبدالعزيز ويقول : مـا عجبتنـي جملتك الاخيــرهـ .. أظن في أسلوب أرقى شوي
عبدالله بستهزاء قال لعيسى: شعندهـ بو أأسلــــــووبـ !!
عيسى لعبداللهـ : العيشه بالشوارع علمته الاسلوب والذوق الظااهـــر
عبدالعزيز لعبدالله وعيسى : رجـاءا .. غيروا الموضوع .... مالهـ دااعي تجرحون بعض
طلال اللي كان مبتسم أبتسامه تثير الغيض قال : خلهم خلهم .. الشوارع علمتنـي أألأسلوب مثل ماقــال .... لأنهـ تربيه البيوت خلتني بطالي وأسلوبي زفت وحملـ ثقيل على غيري( وكان يقصد بالجمله الاخيرهـ عيسى )
وعيسى فهمهـا وهي طايرهـ قال بغضب : شقصــدكـ
طلال مازال مبتسم : مالهـ دااعي أأوضح ... أنت قلت جمله وجاااك الرد عليهـــا ..
عيسى : صج منت كفو الواحد يتكلم معاك حتى ....
عبدالله لعيسى : ياعمي أأسكت ... بتعور قلبك ورااسك معاهـ .... خلهـ يتكلم ليــن يطفش
فيصل لعبدالله وعيسى : خلاص مالهـ دااعي النجرهـ .... ( قالهـا ونظرات الاستحقار مازالت معتليه ملامحهـ لطلال)
كان طلال بيرد بس عبدالعزيز طالعهـ بنظرات يطلب منه أنهـ يسكت لأنهـ لو طولهـا بتصير هوشــهـ
وحتى لو كان الحق مع طلال ... راااااح يوقفون الكل بصف عيسى مو بصفهـ
طلال اللي كان جنه بالع موس وساكت .. مارد عليهم علشـان خاطر عبدالعزيز بس
ولأنـه الاخوان مشكليـن حـــزب عليــهـ ...
والظـــاهـــر طلال السابق مازال رااسخ بعقولهم ومستحيل يغيرون نظرتهم لـــهـ
من جذي أأسلوبهم معاهـ أستفزازي درجهـ أولهـ
.
.

الـسـاعه 3 ألا ثــلــث جهــز الغــدى
وكــان من يد أم عبدالعزيز وأم فيصل ولطيفهـ
بينما أم سارهـ وبناتهـا رااحوا البيــت
أأصروا عليهـا تقعد بس مارضت لأنهـ بوسارهـ بيكون بروحهـ بالبيـت اللحيـن وهو ينطرهم على الغدى

أم عبدالعزيز لما شافت أنهـ نسايبهم راحوا وكل اللي بقــوا من الاهـل أقترحت على بوعبدالعزيز أنهـم يتغدون بالحديقـهـ
بو عبدالعزيز رفض بالبدايـه علشـان طلال موجود .. وبوفيصل ماراح يرضـى أنهـ يشوف مشاعـل
بس بعد حنهـ من أم عبدالعزيز وأصرار قوي واافق
لأنهـا قالت لهـ (هذي فرصتك اللي تختبر فيهـا طلال ... تشوفهـ تغير صج ولهـ لا )....
ومن هالكلام ليــن أقتنع ... بوفيصل كان بيشيل روحهـ هو وعياله ويروحون لما دروا أنهـ السالفه جذي
بس لزم عليهـ بوعبدالعزيز يقعد وحلفـه بعد
.
.

فرشـــوا السفـــرهـ على الارض الخضرهـ ,, فوق الحشيش في الحديقهـ وبما أنهـ العدد كبير .. أضطــروا يفرشون كذا وحدهـ بس جنب بعض
علشـان تشكل سفرهـ كبيرهـ وحطوا فوقهـا صحن كبيـــر كان مجبـــوس لحم
وجــابـوا السلطــات والعصـايــر وكل شي ....
وأجتمعوا العيلتـيـن
بس باقي مشاعل وشيخه ينزلــون

فوق بغرفه شيخهـ
مشاعل لشيخهـ : شيخوووهـ والله متفيجهـ ... خلـ ننزل نتغــدى .. يوعــااااااانـه يالظالمهـ
شيخهـ وهي تحط لهـا كحــل : زيــن لحظه شوي .... بحط لي كحـــل يه..
مشاعل : وشحقهـ الكحل يعنــي .... لازم تتعدليـن حق الغدى ؟؟
شيخهـ : آآيــهـ لازم ..... بعد كااشخهـ لازم أتعدل ...
مشاعل لشيخهـ : زيـــن سمعي .. لبسي زيــن ولــه ألبس فوقهـ العبايهـ
شيخهـ وهي تسكر قلم الكحل وتلتفت على مشاعل : آآشوووف !!؟( تتدقق في لبس مشاعل بعدهـا قالت ) .. لا عادي .. لبسج ساتـــر ..
مشاعل وهي تاخذ شيلتهـا وتلفهــا على راسهـا... وتروح توقف جداام الدريشه مالت غرفهـ شيخهـ اللي تطل على جزء بسيط من الحديقهـ : كااهم قعدوا ياكلون وأأنــا ربي بالشني فيج ... ميوعتنـي
شيخهـ تطلع القلوس : صبري شفيج مفجوووعهـ ... شكلج بعد جم يوم بسمع انج مترقدهـ بالمستشفى فيج الزاايدهـ نفس جوجو
مشاعل وهي للحيـن عينهـا على الدريشـه قالت بسرعه : فــال الله ولا فالج يالدبـــهـ
شيخه ضحكت وأبتدت تحط لهـا شويـه قلوس شفاف
مشاعل تلتفت عليهـا وتتكتف بغضب : يعني تحطيــن قلوووس شله .. اللحيـن بتاكليــن وبيروح
شيخهـ : عاادي ... خل يروح برجع أحط من يديد ( تسكر القلوس وتطالع مشاعل ) ... أأيــه مو أنتي مكياجج ضد تغيرات الجو ... يالمال العافيـه
من جيتي للحيـن ماتغير ... شهلـ مكيــاج ... !!!
مشاعل تكبر بوي شيخهـ : الله وأأأأأكبــر عليج .... قولي لا اله الا الله ... لا أنزل اللحيـن نص الميك أب رايح
شيخهـ وهي تاخذ شيلتهـا وتلفهــا على راسهـا : لا اله الا الله محمد رسول اللهـ ( تتفل عليهـأ يبلفيت عن العيـن ) ... هـااااااا زيـــن جذي
مشاعل عقدت ملامحهـ : ويــع .. من صجج تتفليـن أنتي ...لعوزتيني .....!!!
شيخه بغرور مصطنع وببتسامه حلوهـ : ريجي عســـل ياقلبي ......
مشاعل بطنازهـ : ااشم ريحه بصـــل وأنتي الصاجهـ
شيخهـ تدفعهـا بالخفيف : مالت عليج ....

طلعـوا الثنتيــن من الغرفهـ ونزلوا تحت
وراحوا صوب باب الصالهـ .. فتحوهـ وطلعوا على الحووش ومن الحوش على الحديقــه
شيخه أول مالمحت طلال ماتت من الفرحهـ رااحت صوبهـ على طول ووقفت ورااااهـ وحظنـته بكل شوق : طلوووووووووووولـ .. أشتقت لكـ يالدب
طلال اللي للحيـن مابلش أكل طالعهـا وأبتسم وقال : هــلا بالشيخهـ واللــهـ.. طالعه قمر اليـوم ..
شيخهـ : والله أنت القمر ... وشيخهم كلهم
عيسى بقلبه ( يخسي !! )
طلال : قعدي جنبي ... ترى محد أاحذااااي ...
شيخهـ وهي تقعد ونااسيـه مشاعل اللي واقفه بمكانهـا مذهوولــه : أأأكيـــد .. كنت بقعد أصلا بدون ماتقول لي حتى..
( تتعلق بذراعه ) .. أأشتقت لكـــ ... والله والله والله والله والله والله
طلال ضحك عليهــا
أمــا مشاعل كانت واقفه ومذهولهـ حدهـا .. تطالع طلال اللي كان قاعد من ضمن الموجوديــن !!!!!!!!
ملايـــيــن الاسئلهـ أقتحمت بالهـا
لحد ماقطع حبل أأفكــارهـا اللي توهـ ماأبتـدى صوت بو فيصل : مشاعل يبه .. تعالي قعدي شفيج
مشاعل برتباك : هـااا ...!! ان شالله .. يبهـ
مشت مشاعل وقعدت جنب عمتهــا لطيفهـ وأبــتــــدوا ياكلون
ومشاعل كل شوي رافعه عينهـا بدون قصد وتطالع طلال .. بس محد منتبهـ عليهـا.. وطلال ماطالعهـا كلـــــــــــــش رغم أنهـ يدري بوجودهـا
بوعبدالعزيز وبوفيصل كانوا يراقبون طلال .. ينطرون عليهـ الزلــه
لكن طلال كان حااط ببالهـ من قبل أنهـ ماراح يطالع مشاعل ولا حتى نظرهـ وهذي أول خطوهـ علشـان يعيد الثقه بقلوبهم
.
.
مشاعل بقلبهـا ( أأنــــا لازم أسألـ شيخهـ عنه ... ليش ماقالت لي أنهـ رجع من السفر على قولتهم .. لولا الحيا جان رحت سألتهـ أأذا كان مرقد بالمستشفـى من قبل ولــهـ لا ..... بس هالفكرهـ مستحيلهـ .. الله يسامحك ياطلال دوومكـ شاغل بـــالــي .....
أأنــا غبيــهـ ليش ماتحمدت لهـ بالسلامهـ أأولـ ماجيــت بدل ماأنــا واقفه أطالعهـ جني هبلهـ .. اللحيــن شبيقول عنــي .. ماأستحي على ويهي
آآموووت وأأعرف أأذا اللي بالمستشفى أنــت وله مو آآآنـــت .... بس اللي بالمستشفى عرف أسمي .. يعني أأنـــت ... لكن اللي حولي كلهم قالوا لي أنك مساافــــر معناتهـ مو أأأنــــت ( قالت بعد ماتعبت من التفكير ) آآآآآآف شكلي بستخف والسبـــهـ أنت وغمووضكـ يــاطلال ...)

.
.

طلال اللي كان الود ودهـ يملي عينه بشوفه مشاعل كان يقول بقلبــه ( سامحيني يامشاعل أأذاا راح أقسى معاج أأشوي ... بس كل هذا علشــانـــج
علشـان أأرجع أستعيدج من يديد .. ياالــله أنـهـا ماتستعيد ذاكرتهـا نهـائيـــا .. علشان أبــدى حياتي معاهـا من يديد .. بدون ماتذكر الماضي
آآنــا بسبابهـا أنــطــردت من البيـــــت ... وعلشــانهـا راح أأرجع أأأبنـي ثقه أأنــا هدمتهــا ....... بس لو أنصدم أنــج ماتبادليـنـي أأدنـى شعور مثل قبل
يااااااللــــــــه .. صج بمـــووت ... أنتي الهدف اللي قاعد أسعـى لهـ .. ولو رحتي مني ..... بعيش بلا هدف .. ( غمض عينه ورجع فتحهـا ) ماأأبي أأفكر مجرد تفكير بهلـ شي .. وبأذن الواحد الاحد رااح أأأرجعج ومستحيل أأأفـــرط فيج من يديد .... مســتـــحيـــــل )

بوعبدالعزيز اللي عينه ماتنزل عن طلال الا ثانيـه وترجع عليــه
كــان يتمنــى من كل قلبــه أن طلال مايخيب ظنـــه فيــهـ ولحد اللحيـــن كل شي ماشي تمـــام ....

.
.
بعد الغــداء كلـ(ن) رااح يغسل يدهـ
وكـان طلال أول من قام من على السفـرهـ وراح يغسل يدهـ بحمام الميلس
دخــل غسـل يدهـ وقعد بالميلس .. دخل بعدهـ عبدالله يغسل يدهـ وطلع قعد على الكرسي المجابل طلال
طلـع جوالــهـ وقعد يحاول يلهي نفســهـ
طلال لعبداللهـ : ممكــن آآكلمك ...
عبدالله ولا كأنهـ حد يتكلم معاهـ
طلال تنهد وقـال : عبداللهـ
عبدالله يطالعهـ ويرجع يطالع جوالهـ : خيـر
طلال : يصير أكلمك !!!
عبدالله وهو متجاهلـه : ليش أنــا ماسك لسانك ومانعك عن الحجي ..!!!!!
دخل عيسى الميلس وسيدهـ على الحمام ( الله يعزكم )
طلال : آآبي أأكلمك على أنفــرااد
عبدالله : مابيني وبينك كلامك هااام .. علشان تكلمني على أنفراااد ...
طلال بأسلوب محترم: زيــن ممكن تتكرم وتطلع معاي برى أأأكلمك ... مابتخسر شي
عبدالله : بخسر دقايق من وقتــي .. وأنـا واحد ماأبي أأضيع ثانيـه عليك ..... ( يطالعه وهو رافع واحد من حواجبه ) .. آآآســـف ..!
طلال شاف أنهـ بيضطر يتكلم هني قالـ : شرايك نفتح صفحهـ يديدهـ
عبداللهـ بستهزاء : صفحهـ يديدهـ ..!!!.. والله وعندك أمل
طلال ببتسامه : زيـــن جربنــي عطيني فرصــه .... وشوفـ
عبدالله يحط جوالهـ بمخباهـ ويركز عينه بعينه طلال : آآآســـف ...
طلال : أنــا غلطت بحق مـشـ ....
عبدالله قاطعه بحدهـ : لا تجيــب أسمهـا على لســانكـ
طلال هز راسهـ بتفهم ويأس وقال : أنـا غلطت بحق أأختـك ومعترف بهلـ شي .... وحاب أصلح اللي كسرته .. وماأأأبي غير فرصهـ وحدهـ بس ..
عبدالله ضحك بالخفيف أستهزاء بطلال : تبي فرصهـ .... عطينـاكـ قبل أأكثر من فرصهـ .. وماشفنـا شي ..!! ..مانقدر نعطيك أأكثـــر .....
طلال : أعرفك ياعبدالله أنك متسامح ... ومستحيل تشيل بقلبك .... من جذي فكرة أأكلمك أنت من بد أخوانكـ .. وأبي منك على الاقل تهدم هالحاجز اللي بيني وبينك مو ضروري تسامحنـي .. آآنــا راح أثبت أني تغيرت من نفسي
عبدالله بصوت واطي وهادي ومع هذا يستفز : تدري شنو عيبي آآنـــا .... عيبي أني متسامح مثل ماقلت .. وأمثالك أستغلوا هالنقطه فيني واايـــد
لأني كنت غبي حيل .. بس اللحيـــن لا .. ( يرتفع صوته شوي مو وايد ) ماني غبي ياطلال ... وحركاتك ذي .. يمكن كانت بتمشي علي قبل ... بس الحيــن للأسف لا ,,, وياليـت تسكر هالموضوع لأني ماأبي أتكلم فيـه من الاســـاس .. وماأبي أفتح معاك أأي حــوااااار ..,,
طلال : فـكــر بالكلام اللي قلته لك ... ومهمـا صــار وأستــوى بنظل أأهــل وعيال عم .. ومستحيـل نقدر نلغي هالشي ..
تقدر تراجع قراراتك وتشوف أأذااا بتعطيني فرصه أصلح فيهـا اللي كسرته ...... ولـــه .. بيظل الوضع على ماهـو عليـــهـ
عبدالله قام وقف وقــال : ريح روحك من النطــرهـ ... لأنـه هالوضع عاجبنـي ..... ومستحيل ياطلال أأنســى دموع مشـــاعـــل ..
وكل دمعه نزلت منهــا .. ودي أأشوفك تصيح بدلهـا دم .... ( يقرب شوي منهـ ) .. الكرهـ اللي بقلبي لك تعدى حدود خيــالكـ حتى
وسالفه أنـي أنـا وياك عيال عم ... هذا شي مجبور فيــه وأسمي بالغصب منربط بأسمك .. ولو بأيدي جااان من زمــان غيرت هالشـي
( يطالعهـ بحتقـار ويطلع من الميلس )
طلال وهو يتنهــد تنهيدهـ طوويلــــه ويمسح على ويهــا ( الظاهــر التفاهم بهلـ الموضوع شي خيالي .... )
يضرب كفينه ببعض بندم ( أأنـــا بشنو كنت أأفكر فيــه ليلتهــا لما سويت سوااتـــي .. صج أنــي ....... )
قطع كلامهـ خروج عيسى من الحمام ( الله يعزكم ) وطلع عيسى من الميلس على طول
.
.
أبـتــدت تغيب الشمس بس مازالت الدنيـا منــورهـ والصراع بيـن الشمس والقمر توهـ ماأبتدت عدل
كانــت لطيفهـ قاعدهـ بالحديقهـ على الكرسي وبحظنهـا سيف اللي تعب من اللعب طول اليوم ومسند راسهـ على صدر أمهـ وعينه تغمض ويرجع يفتحهـا وعلى الكرسي اللي جدامهـا كانت قاعدهـ شيخهـ تتصفحهـ مجلــهـ وجنب شيخه جواهـر
.
. بعيد شوي عن هالقعدهـ كان واقف فيصل مع لولوهـ
فيصل لولوهـ : زيــن علشــان هاليــوم بس ... ضحكي بويهـي .. حرام عليج أسبوع وأنتي كله مكشرهـ
لولوهـ اللي كانت متسندهـ على الشيرهـ : أولـ شي أأبي أأعرفـ .. من اللي أتصلت لك ذااكـ اليـــوم .. وقلت لهـا أأنـهـا مغلطهـ وبعدهـا بشوي رن جوالك وقمت تتكلم برى ... ترى أنـا مو غبيــه
فيصل وهو يحلف لهـأ بس بصوت واطي : والله العظيم انه اللي أتصلت بالبدايه كانت وحدهـ مغلطهـ ... وبالمرهـ الثانيـه وااحد من ربعي
صوته ماكان وااضح طلعت برهـ أأكلمهـ .. قلت لج برجع اتصل على صاحب الرقم وشوفي بنفسج مارضيتي
لولوهـ : أأكيد بتتصل على واحد من ربعك وبتقول لي ... أنه هذا هو اللي كنت تكلمهـ
فيصل وهو يسند يدهـ على الشيرهـ : تونـا متزوجيـــن ... وأبـتــديتي تشكيـن فينـي ..!!!!.. وبعديـن انتي تعرفين أني مو مالـ هالسوالف
لولوهـ تتكتف : شللـي يثبت لي أنك صاج ,,, ومو قاعد تقول لي هالحجي لأنكـ تدري أني أحبك وبسرعهـ بصدقـ
فيصل : لو بسرعه بتصدقيـــن .. جان من أسبوع أنتي رااضيــهـ .....
لولوهـ تطالعه: شتقصد !!
فيصل ببتسامه حنونه : أقصد لا تخلين أافكـارج وشكوكج تقلب حياتنا نكـد ....
لولوهـ ببتسامهـ : آآوكي .. هالمرهـ سمااح ..... لأني ماأقدر أطول بالزعـل
فيصل يضحك بالخفيف : أأسبوع وتقوليـن ماطولتــي ... عيل لو طولتي كم بتاخذيـــن
لولوهـ تسوي روحهـا تفكر : ثلاث أسابيع .. شهــر .. شهر ونص
فيصل برومنسيـه : آآآهــووونـ عليج !!
لولوهـ بخجل وهي تنزل راسهـا لتحت : وتظــن أأقدر أأسويهـــا ...( تطالعهـ ) آآآكيـــد لا ..
.
.
.
على كرسي بعيد شوي عن فيصل ولولوهـ وقريب من لطيفهـ وشيخهـ وجواهـر
كانوا قاعديــن عبدالعزيز وطلال
عبدالعزيز لطلال : زيــــن شقـالك !!؟
طلال : قال لي انه سامح وايد.... وأنهم عطونـي فرص كثار وماراح يقدر يعطيني فرصهـ غير ...وأنــا وأمثالي أستغلينـا هالنقطهـ أنهـ متسامح وأعتبرناهـ غبي بس اللحيــن لا .... هو مو غبي .... ( يتنهد بضيق ) ... وغيرهـ من الكلام اللي يحطم المعنويـات
عبدالعزيز : ردة فعل عبداللهـ أظنك كنت متوقعهـا حتى من قبل لا تكلمهـ .. والمفروض أنك ماتقرب صوبهـ من الاسـاس
طلال : قلت يمكن يليــن ... يمكن الحقد اللي بقلبـه خف ..... بس الظاهـر هو أأكثر واحد كارهنــي .. ( ببتسامه على جنب كلهـا خيبة أمل ) .. من بعد عيسى طبعـا
عبدالعزيز : طلال شوف .. آآنــا أخوك الكبير .... ويقولون اللي أكبر منك بيوم أأفهم منك بسنهـ ... وأنــا أأكبر منك بكم سنهـ معناتهـا أأفهم منك بسنيـن
طلال يطالعهـ ينطرهـ يتكلم
عبدالعزيز : أنــا أأشوف .. من رايي يعنـي .... أنك تبقـى بعيد عنهم ولا تحتك فيهم كلـش .. ومثل ماربك خلاكـ تجي لهنـي اليــوم .. راح يمحي الحقد اللي بقلبهم عليك .. لأنكـ مهما سويت ماراح تتغير نظرتهم لكـ
طلال يطالعهـ ويقول بطنازهـ خفيفهـ : مشكور على رفع المعنويـات الووااااااو .. تصدق أحس روحي أأحســن
عبدالعزيز أبتسم وقال :.. طلال هذا الصج ... لا تعيش بتخيلاتك وتقول راح أأغيرهم ... محد يتغير بيوم وليلهـ .. وقلوبهم ماراح تحن عليك بسرعهـ .. تذكر أنك أأهنـت أأغلى البشر لهم ومستحيل ينسون هالشي ,,,, حط روحك بمكان واحد منهم .. وفيصل كل مرهـ يغلط ويجيك يقول لك أنهـ تغيــر
وأأنت تساامح وتقول ماشي ... مافي حد مايغلط .... وأأخر شي أأهــان لولوهـ وسوى مثل ماسويت بمشاعل بالضبط ... وجالك بعد كم شهـر يقول لك أنهـ تغير بذمتك بتصدقهـ بسرعهـ ... بتسامحهـ وهو اللي حطم كياان أغلى الناس لك ........
( ينطر جوااب طلال اللي ماعرف شيرد عليهـ ) .. جاوبنــي .. بتسامحهـ ؟؟
طلال وهو يتنهد : بس أأنـــا صج تغيـــــرت .... ليش محد راضي يصدق
عبدالعزيز :لآنهـ مستحيل حد يصدق وااااحد كل مرهـ يقول أنهـ تغير ويرجع يسوي دااهيـه أأكبر
طلال وهو يرجع جسمه لورى ويتسند على الكرسي قال : تصدق اني حيوووان ... ( طلعت من قلبــهـ )
عبدالعزيز : محشــووووم واللهـ
طلال يطالع السما : آآمووت وأأعرف ... شكنت أأفكر فيــــه ليلتهــا ..( يطالع عبدالعزيز ) .. ياأخي ليـش كنت أأنــانـي لهدرجهـ ...!!؟
عبدالعزيز : أعتبرهـأ فترة طيش وتهــور ... وعدت ...
طلال : أأأذااا عدت بالنسبهـ لي ... ماعدت بالنسبهـ لهم .. بس يلا ... الحمدالله على كل حال
شوي الا صالح جاي لهم وسيدهـ لعبدالعزيز : عزوز ... عزووز
عبدالعزيز طالعهـ وهو رافع واحد من حواجبـهـ
صالح تفشل وقال : عبدالعزيز
عبدالعزيز : هـــلا ...
صالح : آآمي تبيـــك
عبدالعزيز : زيــن روح قول لهـا اللحيـن بيجي
صالح هز راسهـ لمعنى ( أن شاللهـ ) وراح داخل
عبدالعزيز لطلال : بروح أأشوف الوالدهـ شتبي .. وراجع لك .. لا تحرك
طلال : ويــن بروح يعنــي ... من كثر صداقاتي هنـي علشـان أأقوم وأروح لحد ... منثبر بمكانـي
عبدالعزيز قام بعد ماطبطب بالخفيف على كتف طلال ورااح دااخل

.
.

لطيفهـ كانت حاظنهـ سيف لصدرهـا وهو فاتح عيونه يطالع عبداللهـ اللي جاي صوبهـ
عبدالله لما صار واقف جدام عمته قال لسيف : بتنــام ..؟
سيف هز راسهـ بمعنى ( لا )
عبدالله يمد لهـ يدهـ : عيل قووم .. ألعب مع مهند على المرجيحهـ
سيف تم شوي بحظن أمهـ بعدهـا قام وراح مسك يد عبداللهـ ومشى معاهـ لبعيد صوب المراجيح
لطيفه لعبدالله : أنتبهـ له يمه ... لا يطيح
عبدالله يلتفت عليهـ : من عيــونــي
لطيفه أبتسمت لهـ ...
تمت قاعدهـ وترااقب سيف اللي واقف جدام مهند اللي بدون تفكير أأطول منهـ بوايد
تكلموا شوي وعبدالله يضحك وبعدهـا ركب مهند وساعد عبدالله سيف بالركوب
وأبتدوا يتمرجعون .. جدام وورى ... ورى وجدام
مهند يزيد السرعهـ ويطلب من سيف يزيد بعد
بس عبداللهـ قال"لا " بحكم أنهـ سيف صغير ..
.
.
لطيفه كانت مستانسه عليهم وتحمد ربهـا أنهـ سيف لقـى ناس يحبونهـ ويهتمون فيـه ويلعبونه مثل ماكان أبوهـ يسوي
تذكرت جابر وتضايقت ( الله يرحمك يالغالي ... ليتك معانـا اليـــوم .. ليت شفت الدوحه شلون صــارت .. كنت رااح تفرح واايد .. تعال شوف عيال أخواني شلون يحبون ولدك مثل مايحبون روحهم وآكثـر ... أكيد كنت بتفرح لهلـ شي .. الله يرحمك أن شاللهـ ... الله يرحمك )
نزلت نظرهـا لحظنهـا تحاول تمنع روحهـا من البكـاء .. والحمدالله أنهـا قدرت تمسك روحهـا...
رفعت نظرهـا بس هالمرهـ جات عينهـا على طلال اللي كان قاعد يطالع السمــا وبايـن أنهـ سرحــــااااان

قامت من مكانهـا وراحت قعدت جنب طلال اللي من قعدت جنبهـ عمته تعدل بقعدتهـ ( عرف أنهـ عندهـ عمهـ من عبدالعزيز )
طلال ببتسامه : هـــلا عمتي ..
لطيفهـ تبادلهـ الابتسامه : هــلا يبــه ... شفيك قاعد بروحك وسرحان
طلال : ولا شي ... قاعد أطالع السمــا .. بعد شوي بتغرب الشمس
لطيفهـ تطالع السما : تحب تشوفـ الغروب !!
طلال وهو يطالع عمته : صراحهـ ... ولا مرهـ شفتهـ .... واليـوم الظاهـر على حظي بشوفهـ
لطيفهـ اللي مازالت تطالع السما : آنــا دوم كنت أأشوفهـ بالكويـت
طلال لعمته : آآيــه صج عمتي ... آنــتـي كويتيــهـ !!
لطيفهـ تطالع طلال : لا قطريـه .. بس عشت فترهـ من عمـري هنــاكـ .... وجبت سيف هناكـ
طلال : يعني سيف كويتي بالمولد ..
لطيفهـ تطالعهـ ببتسامه : آآآيـــهـ ...
طلال سكت ورجع يطالع السما لما شافت عمته تطالع السما

أبـتــدى الصراع المعروف بيـن النور والظلام
وأمتزجت ألون السما بالأحمر والبرتقالي والأصفر .. والشمس تغيب شوي شوي
كأنهـا تودع النــاس اللي دفتهم بحرارتهـا طول هالنهــار .... منظـر رائـــع..

لطيفه ألتفتت على طلال : ألا ماقلت لي....
طلال طالعهـا
لطيفه : آآنــا لما عرفني سلطان على عيالهـ ماكنت موجود .. وماياب لي طاريك ؟؟!!!! ويـن كنت
طلال تضاايق أنهـ أأبوهـ ماذكر أسمه بيـن عيالهـ فقال: موجود ... بس مو عايش هنــي
لطيفهـ بستغراب ودهشه : ليش !!؟؟
طلال تنهد وقال : ظروف ... آآنــا حاليــا ساكن بشقهـ
لطيفهـ ببتسامه حلوهـ أعتقدت أنهـ عايش بشقه لأنهـ متزوج سألتهـ ببراءهـ: متزووج !!؟
طلال هز راسهـ بالنفي وقال : كنت خاطب .. بس ماحصل نصيـــب
لطيفه : وويــه .... باين أنك ولد حلال وخوش ولد .. وصراحهـ اللي تركتك خسرانهـ
طلال ضحك مجاملهـ لهـا بينمـا قال بنفسهـ ( قصدج آآنــا الـخســـران مو هــي )
لطيفه اللي أرتاحت حيل لطلال قالت له : من هي خطيبــتك ؟ ( قالت موضحهـ ) السابقهـ طبعـا
طلال سكت شوي ماعرف يقول لهـا وله لا ... بس بالاخير قرر يتكلم : بنت أخوج ...
لطيفه بستغراب : جوواهـــر !!
طلال : مشاعل
لطيفه زادت أبتسامتهـا : صراحه تناسبون بعض واايـــــد .. ليش أنفصلتوا !!؟ وبعديـن مشاعل خوش بنت .. وأنت بعد بايـن عليك خوش ريال
طلال اللي بان الحزن عليهـ قال وهو يبتسم يحاول يخفي هالشي : قلت لج .. ماحصل نصيب
لطيفه حست بالحزن اللي فيــه حطت يدهـا على كتفهـ وقالت : فيــه شي !!!
طلال يزيد أبتسامهـ يحاول يخفي حزنهـ بس مع هذا حزنهـ يبان أأكثر وأكثر: لا مافي شي ..... ( يطالع السما ويغير السالفهـ ) .. الشمس غربـت ..!!!
لطيفه تطالع السما وهي تشوف الشمس اللي خلاص أختفت أشعتهـا ونورهـا وقربت الدنيـا تظلم ورجعت طالعت طلال
وهي حاسه بأنهـ هالولد فيـــه شي ... لكنهـ يحاول يخفيهـ ...
( شكلي بسأل مشاعل .. يمكن ألقـا منهـا جواااااب ,,,,!!! )
جــا صوبهم سيف يركض وراح سيدهـ لأمه : يمه .. يمه ... تعالي شوفيني وأنــا ألعب مع مهند
لطيفه : كاني أأشوفك من هنــي .....
سيف يطالع طلال ويرجع يطالع أمه : زيـن تعالي شويه بث ( بس )
طلال لعمته : قومي عمتي روحي معاهـ .... يبيج تكونيـن حولهـ آكيد
سيف لزق بأمهـ وهو مستحي شوي
لطيفه ببتسامه لسيف : سيف يبــه .. سلم على طلال ولد خالك
سيف طالع أمهـ وبعدها قرب من طلال وباسهـ على خدهـ
طلال أبتسم لهـ وقال : شلونك سيف !!
سيف وهو حاط يدهـ ورى راسهـ : زيــن .. آنت شلونك !!
طلال زادت أبتسامته وقال : آآنــــا بخير حبيبي
سيف أبتسم له وقال : تجي تشوفني وأنـا ألعب ؟؟
طلال شاف عبدالله اللي واقف صوب المراجيح ينطر سيف قال : مرهـ ثانيــهـ أن شاللهـ
لطيفه لطلال : ليش ماتبي تجي ... قوم تعـال معانـا ..
طلال لعمته : لا عمتي مرهـ ثانيـه أن شاللهـ
سيف يقرب صوب طلال ويمسك أيدهـ : تعال أشويهـ ...

شوي ألا عبدالله جاي صوبهم وقال بنبرهـ جديهـ لسيف : سيف .. مابتجي تعلب وله خلاص تعبت ؟؟
سيف لعبدالله : أمبلا بجي .. ( يطالع طلال ) .. بث ( بس ) أبي طلال يجي معاي
عبدالله يطالع طلال بنظرات وقال لسيف : يمكن مو من مستواهـ يجي يوقف هنـــاكـ ويطالعك .... ريلهـ متعودهـ على الرااحهـ
طلال لعبدالله : عبدالله مايحتاي تتكلم جذي جدام الولد ..
عبدالله وهو يمسك يد سيف ويطالع طلال بحتقار : يلا سيف .. أمش .... بعد شوي بنروح البيـــت
سيف ترك يد طلال ومشى مع عبداللهـ
ولطيفهـ تراقب نظرات عبدالله لطلال وقالت بهمس لطلال : أنتوا متهاوشيــن !!
طلال يعض على شفته السفليـه بقهـر من تصرفات عبدالله معاهـ بعدها يقول لعمته ببتسامه : تقدريـن تقوليـن جذي
لطيفه : تبينـي أأكلمهـ !!
طلال رد بسرعهـ : لالالا .. مايحتاي عمتي .. اللي بيني وبين عبداللهـ مستحيل حد يقدر يصلحهـ .. غيري أنــا
لطيفهـ اللي تحس بغموض حول طلال قالت له : تصدق أحسك غامض ... مع أني ماتكلمت معاك واايـد .. بس .... وااايد فيك غموض
طلال : تشوفيني غامض لأنج ماتعرفيـن شي عني .. غير أني طلال وولد أأخوج بس .... من جذي
لطيفه تجاريهـ : زيـــن عرفني فيك أأكثر .. شنو سبب تركك لمشاعل ... وشنو سبب أسلوب عبدالله معاك
طلال لعمتهـ : سالفهـ طوويلــــهـ ... صدقيني مابيسرج شي منهــا
لطيفه : وشدراك .... قول لي يمكن أأقدر أساعدك
طلال بتسأل وفضول: بالاول قولي لي .... ليش مهتمهـ لهدرجهـ
لطيفه تنهدت :يمكن لأني عمتك .... ومن زمـان ودي أحس أنهـ عندي عيال أخو يعتمدون علي ... يفضفضون لي لا تضايقوا .. يبشروني بأفرااحهم لا فرحوا ..!! ..بس لأني عشت برى ... ماكنت موجودهـ معاكم وأنتوا تكبرون .. واللحيـن أنا موجودهـ ..
وآآشوف ولد أخوي متضاايق وبايــن أنهـ فيك شي بس مو راضي تقولهـ لحد ..... آبي أساعدكـ وأكون بجنبكـ ..وأذا ماتبي تتكلم على راحتك ماراح أضغط عليك
طلال سكت شوي ... مادري يفضفض لهـا .. ولـه يلتزم الصمت وبعد سكوت دام ثوانـــي ولطيفهـ تنطر ردهـ
قال لهـا : ماأقدر أأقول لج .. وجهـ(ن) لوجهـ ... لأنهـ مالي وي أتكلم أأصل باللي فيني ......
لطيفه حست أنهـ راح يتكلم فقالت : زيــن بعطيك رقمي ... ووقت ماتحس أنك تبي تتكلم .. أتصل علي وقول لي اللي فيكـ
طلال هز راسهـ بـ ( أوكي )
سجل رقم عمتهـ عندهـ .... وعطــى عمتهـ رقمهـ
ومــايـــدري ليش ... حااس أنهـ رااحتهـ بتكون على يد هالمرهـ
.
.
الـسـاعه8 ونــص بالليــل
توزعوا اهل بو فيصل على سيارتين مثل ماجوا
سيارهـ بو فيصل فيهـا ( بوفيصل ,ام فيصل , لطيفه + سيف , عبدالله )
وسيارهـ فيصل فيهـا ( فيصل , لولوهـ , عيسى, جواهـر ,......)
حركة سيارهـ بوفيصل وتمت سيارهـ فيصل اللي ينطرون مشاعل تجي

.
.
في غرفهـ شيخه

مشاعل اللي مضيعه شيلتهـا قالت لشيخهـ : شيخوووهـ دوري معااي شيلتـي مادري ويـن حطيتهــا ...
شيخهـ : طول اليـوم كنتي لابستهــا ...
مشاعل : من دخلنـا هني فصختهـا ... بس مو متذكرهـ ويـن حطيتهــا ...
شيخهـ وهي تدور تحت اللحاف وتحت السرير وفوق الطاولهـ
ومشاعل تدور بالغرفهـ
شيخهـ تعبت قالت بيأس ..: مالقيتهــا !
مشاعل تتكتف : أن شاللهـ شلون بطلع الحيـن ...؟ وأنتي أخوانج تحت
شيخهـ تروح لكبتهـا وتطلع منه شيله : هاااج لبسي شيلتي ... ولا جيناكم باجر بجيبهـا معاي ....
مشاعل تاخذ الشيله وتلفهـا على راسهـا وبعد صمت قصير وهي تحاول تعدل الشيله على راسهـا قالت: شيلتج تبط الجبد مو راضيـه تستعدل !!!
شيخهـ وهي تعدل لمشاعل الشيلهـ : والله انتي اللي ماتعرفيـن تلبسينهــا ...
مشاعل بعد طلعت الروح أستعدلت الشيله قالت لشيخه : أأذا لقيتي شيلتي جيبهـا معاج بااجر ... لأنه مالتج مادري شلون صايرهـ تعل
شيخهـ تدزهـا لعند باب الغرفهـ : يلا أأشوف برى برى ... طرارهـ وتتشرطـ
مشاعل اللي لزقت بالبـاب : زيــن هدينـي خليني أأطلع ... ملزقتنـي بالبــاب !!
شيخهـ تفتح البـاب وتدفع مشاعل برى : كاني طلعتج ووفرت عليج العنـا
مشاعل اللي طلعت بسرعهـ رهيبه من دزة شيخهـ أصطدمت بشاب ورجعت على ورى أختل توازنهـا بس ماطاحت
طالعته ألا طلال رجف قلبهــا من الاحراج
مشاعل لطلال بصوت واطي مرتبك : آآآسـ ـ ـــفــ ـ ـ ـهـ
طلال يبتسم لهــا : حصــل خيـــر ...
مشاعل تطالعه وتتأملهـ بدون قصد
( كان طلال وسيم جدا خاصه من بعد كل هالشهور .. ضعف أكثر وطلعت لهـ لحيه خفيفهـ جدا تضيف رونق وجمال باهـر لوسامته )
أنتبهت على نفسهـأ لما قال لهـا : ديـري بالج على نفسج ....
نزلت نظرهـا لتحت منحرجهـ منهـ حيل .. هذي ثاني مرهـ تقعد تتأملهـ بهلـ جرأهـ .. مشت بسرعهـ وهي نازلهـ من الدري
طلال تم يطالعهـا لحد ماأختفت عن أنظــارهـ ( ربي يحفظج يالغاليــهـ )
شيخهـ اللي توترت قالت لطلال : سوري طلول ... لو اللحيـن أأبوي شايفك تكلمهـا جاان هاوشك بسبتـــي ..
طلال يضحك : بالمرهـ الاولى طردنـي .. هالمرهـ شبيسوي .. بيذبحنــي ....؟ ( يمسكهـا من ذقنهـا ) .. أنـا ميت ترى لا يغرج أني أمشي وأتكلم وأضحك
شيخه بحزن لحال أخوهـا : لا تقول جذي طلال ... ترى أزعل عليك
طلال : حاضر يالشيخهـ شيخهـ ... ولا تزعليـــن
شيخه تحظنهـ بقوهـ : فديت كلمه الشيخه منك ... طالعهـ عســــل .. محد مسوي لي قدر بهلـ بيــت غيركـ
تبتعد عنهـ وتطالعهـ بترجي: تكفى لا تروح .... أقعد عندنـا اليـــوم
طلال : لو الوالد يبينـي أقعد بيقول لي .... أأقعـــد .. بس دامه ماتكلم ولا قال شي .. معناتهـ مايبينـي....
شيخه وهي شوي وتصيح : حرام عليهم يسون فيك جذي ....
نزلت دمعه على خدهـا
طلال وهو يمسح دمعتهـا : هذا شي مكتـــوب ...
شيخه : بس انت ماتحرشت بمشاعل ذاكـ اليــوم !!!
طلال بستغراب : وأنتي شدرااج ... ؟
شيخه : لما شافتك ذاك اليــوم .. جاتنـي دااخل وقالت لي أني حطيتهـا بموقف محرج معاكـ ..لأني مارديـت عليهـا لما أتصلـت
وكانت تسولف عادي وتضحك .. ولو أنكـ متحرش فيهـا مثل مايقولون جان دخلت معصبهـ وله متضايقهـ
طلال : يمكن الحادث غيــرهـا .. من جذي حبت تسكت ولا تقول لحد
شيخه بغضب خفيف : طلال لا تقعد تلزق هالسالفهـ فيك بالغصب ... آأنـا أعرفك أأكثر منهم كلهم .. وأعرف مشاعل بعد ..... وأنت لا يمكن تسويهـا ...
وبعديـن هي سوت حادث بس .. وفقدت فيه ذاكرتهـا .. مافقدت أخلاقهـا وتصرفاتهـا .... ترى مشاعل مازالت نفس قبل ماتغيرت ...... المتغير فيهـا بس
انهـا ماتعرف ماضيهــا ..
طلال يمسح دموعهـا اللي للحيـن تنزل : المهم .. أنج تدريــن أني لا يمكن أسوي اللي قالوهـ عنـي
شيخه : زيـــن قول لهم أنك ماتحرشت فيهـا .. خل أبوي يسامحك وترجع لنــا
طلال : ماأبي أعيد كلامي اكثر من مرهـ .. هو طردنـي من نفسهـ .. وأبيه يرجعني البيت من نفسهـ ,,,, ماراح أأنزل له تحت وأقول له بعد كل هالشهور
يبا أنا ماتحرشت بمشاعل ...!!؟ لأنهـ صراحهـ ماعندي سالفهـ
ماوعى ألا باللي جايـه من وراااهـ وحاظنتـه من قلب
معاني : طلووووووووووووووولـ
شيخهـ مسحت دموعهـا وسكتت لما جات معانـي
طلال ألتفت عليهـ وهو يقول : هــــــلا بأم الشطانهـ كلهـا
معانــي ببتسامه عريضه : ووووووويـــــــن .. من زمـــان عنك يالدب ..... ( تغمز لهـ ) .. صاير حلووو .....
طلال يضحك قال بغشمرهـ: هههههه من زمــان أنـا حلو توج منتبهـ
معـاني : هههههه أأدري ..... بس اللحيـن صرت أأحلى وأأحلى .. ( تطالع شيخهـ وتقول وهي تسوي روحهـا خافت ) أأعوذ بالله من هالاشكال ... شفيهـا ميسـاء الساحرهـ ....!!
طلال طالع شيخه وضحك لأنهـ صج صج شكلهـا يضحك والكحل سايل لتحت عيونهــا
قالت وهي تتكتف : هيهيهيهيههيههيه ياملغكم بس .... ماتضحكوون
معاني لشيخه : لا ترى صج ... ويهج يخرع بسم اللهـ ... لو تطلعيـن لصالح فليل مـــات مكانهـ
شيخه : موت اللي ياخذ عدوينج .....
معاني لطلال بدلع : شوفهـا تسبنــــي ...
طلال : هوشة حريم مالي دخل آنــا
معاني تدزهـ بالخفيف : مالت عليك ... ( تمد يدهـا ) .. أأشوووف هــااات
طلال بستغراب وتسأل : شنـووو
معانـي تتخصر : العيديهـ ياعيونــي على بالك نسيــــــت
طلال : وأنا أأقول هالحب كلهـ مو للهـ ...... روحي نادي صالح ومهند .. لأني اللحيـن بروح
معاني بتحطم : لاااااا .. ويـن تروووح .. ماقعدت معااااكـ أنــا
طلال : ثالث أيام العيد بطلعكم أمشيكم .. شراايج ؟؟
معانـي : ماااابي .. أبي أول أيام العيد
طلال : آآنــا هلكان ومافيني اليــوم .. وباجر بتروحون بيت عمي .. ثالث أيام العيد ااطلعكم
شيخهـ لمعاني : قال لج ثالث أيام العيد ... خلاص ثالث ايام العيد ... بلا حناهـ ..
معاني : آآآووف .. زيـــــن .... مع هالحكل السايــل جنه حد مسطرج ليـن قلتي بس ..( وراحت تنادي أأخوانهــا )


دقايق ألا مهند وصالح جايـن ركيض من على الدري
مهند بطريقه شبابيـه طالعهـ كيوت وايد منهـ: هــلااااااااا !! .. بو الشبـاب
طلال ببتسامه عريضــه لأنهـ هو اللي معلم مهند هالجملهـ : هـــلا بالغـالي .. شلونكـ
مهند : والله بخير حبيب قلبي ..
طلال حط يدهـ على راسهـ مهند وبعثر تنظيم شعرهـ وقال : دوم آن شاللهـ
صالح : معاني تقول بتعطينـا عيديهـ صج !!!
طلال وهو يطلع بوكهـ : آآيــه آآكيــد .... ( عطى صالح ومهند على خمسيــن ريال )
مهند وهي متشقق من الوناسه : يـه يـه يـه .. خمسيـن مرهـ وحدهـ .. والله حظي قايم اليوم,,, ( يطالع طلال ) والله وصرت كريم .... قبل بالزور يطلع منك الريال
طلال : ههههههههـ أأذا ماتبيهم .. هاتهم ..
مهند وهو يحطهم بمخبى الثوب اللي عند الصدر : لا لا .. أأبيهم ... ( يفكـــر ) مممم اللحيـن أروح حق عزوز أطلع العيديـهـ منه ... على العيديهـ اللي جمعتهم اليـوم بطولهـ من عمي وعيالهـ رااح يكثرووون ( بفرحهـ ووناسه) صرت غني ياولد .. من قدي
طلال ضحك عليهـ وعلى أأسلوبهـ
شوي الا معاني جايه : تأخرت عليك .... أأدري أأدري .. سوري بس أأمي قالت لي أأودي قلاص الماي المطبخ .. وخذيت لي كاافي وكلتهـ وجيتكم طيراان ( تغير الموضوع بسرعهـ ) المهم ماعلينـا من هذا كلهـ ...( تمد يدهـا ) العيديهـ بسرعه
طلال وهو يطلع ريال ويعطيهـا : هـااااااج
معاني بتحطم : شنووو ريـــال .... !!!!!! شسوي فيـه هذا ... هذا مايجيب ألا قوطي بيبسي
طلال متعمد يقول : طلبي العيديهـ بأدب ......شنو " العيديهـ بسرعه " ..
معاني تطالع الخمسين اللي بيد صالح قالت بقهـر : صلوووح الياهل 50 ... ,,,انـــــا ريــال .. هذا ظلم
طلال يتكتف : آآنـــطــرج ترى
معاني بترجي : بلييييييز عمي طلال .. أأرجووووكـ أأبوس ريلك عطني عيديتــي ... تكــــفــى .. طلبتك
شيخهـ أبتسمت
طلال وهي يسوي روحه يفكر : مممم آآآآفــكـــر
معاني تضربهـ بالخفيف : يلاااااااا عاااد يالدب .. عطني ... ذليــت أمن جابتنـي
طلال وهو يطلع العيديهـ ويعطيهـا 100 : هااااج .. وسكري حلجج
معاني خذت العيديهـ بونااسه وحظنته وقالت : ربي لا يخليني منك قوول أأميــن بس ...
طلال : يااشيــن المصلحهـ ....ههههه آآشوف وخري خل أأعطي شواخ
معاني وخرت عنهـ
طلال عطى شيخهـ 500 بما أنهـا الاكبر : هـاااج
شيخه بفرحه : ووووي ياعل عيني ماتبجيك أن شاللهـ ...
طلال ببتسامه : ... يلا أأشوف روحي غسلي ويهج وبلاهـا هالدموع ... ( لأخوانهـ كلهم ) .. يلا آنــا ماشي تامروني بشي !!؟؟
مهند : تعــال بــاااجــــر
طلال : آآنــا قلت لمعاني ثالث أيام العيد بمركم وبطلعكم ....
صالح نقز من الوناسه : نبي نرووووح الالعــاب
طلال : من عيوونــي .. كم صلوح عندي أنــا
شيخه : ترى ننطركـ ....
طلال لشيخه : أن شاللهـ بكون عند وعدي يلا .. مع السلامه

نزل من على الدري ألا كلهم وررااااهم

وصل الصالهـ لقـى أمه وبو عبدالعزيز قاعديــن
طلال لأمه وأبوهـ : آآنــا رايح تامرونـي بشي !!!
بوعبدالعزيز مارد ولا حتى طالعهـ
أم عبدالعزيز : لا يمه سلامتكـ ..... تحمل بروحك .. وخل نشوفك يبه لا تقطع
طلال ببتسامه : آن شاللهـ ( يكلم أبوهـ ) تبي شي يبه !!
بوعبدالعزيز بنفس خايسه : لو آآبي شي جاااان قلت لك ... وداامني ماتكلمت يعني ماأبي منك شي ... والله معاك ..
طلال صادته ضييقه خنقته من بعد ماكان مستانس وقال : آوكي يبه ... مشكور وماتقصــــر ... عن أأذنك
بو عبدالعزيز : سكر البــاب وراااكـ
طلال طلع من الصالهـ وهو متكدر .... فتح باب الحوش وطلع لسيارته اللي موقفهـا برى وجنه ضييف
بينمـا عمه وعيال عمه .. كانوا صافيـن سيايرهم داااخــــل
وهو اللي ولد هالبيــت .. سيارته مصفوفه برى جنه غريب .....!!!!
ركب سيارته وتنهــــد بضيق بعد ماسند راسهـ لورى وغمض عينه بتعــب من هالحالهـ اللي هو فيهـــا
اليوم هذا رغم أنهـ كان عيد ألا أنه نسبه المغثه والضيقه والحزن ... أأعلى بوايد من نسبه الفرح اللي ماتتعدى الـ 20% ...!!
طالع الطريج جدامهـ وشغل السيارهـ وحرك من جدااام بيت أبــووهـ
.
.
داخل بالصالهـ أول ماطلع طلال الا صالح رايح لأبوهـ : يبه يبــه .. شوف .. طلال عطاني 50 .....
معاني وهي تقعد على يسار أبوهـا : وأأنــا عطانـي 100 ... وعطى شوااخ 500
بوعبدالعزيز بستغراب : ومــن ويــن جاااب هالفلوس !!!!!!! وأأنــا أأخبرهـ بطالي لا شغله ولا مشغلهـ ..... قاعد عالهـ على غيـــرهـ .. آآكيد متسلف من رفيجهـ ولا هو مامنه فاااايدهـ ..
أم عبدالعزيز قالت مدافعه عن ولدهـا وهي تصب لهـا ولبوعبدالعزيز شاي : الولــد أشتغل وقام يصرف على روحهـ ... ( تمد الشاي لريلهـا ) بس أنت لو تسأل عنهـ جــان عرفت أنهـ ريال وعن ألف ريـــال ..... الولد تغير وأنت مو رااضي تعطيـه فرصهـ
بوعبدالعزيز اللي تفاجأ بسالفه الشغل بس قال وهو يخفي هالشي وياخذ الشاي من مرته : أأشتغــل !!! .. وشنهـي هالشغله اللي رضت فيــه ؟؟
أأكيـــد فرااااش بحدهـ هالشركات
أم عبدالعزيز بغضب : أنت شحقه منزل من قيمه ولدكـ لهدرجهـ !!!؟؟؟ ليش مو مسوي له قدر وقيمه
بو عبدالعزيز ببرود : لأنه ولدج أصلا مالهـ لا قدر ولا قيمه ... وبعديـــن هذي الشغله واايد عليـه بعد ... ولا تبيـن تقوليـن لي أنهـ عينوه المدير العام
أم عبدالعزيز بفخر بولدهـأ ومع هذا معصبه : وشفيهـا يعنـي .. يستاهل وليدي هالمنصب .. وأعلـى بعد ..
.
.
بيت بو فيصل

دخلت مشاعل البيـت وكانت توهـا نازلهـ من السيارهـ متكسرهـ وحالتهـا للهـ
مشت بخطوات بطيئهـ ليـن غرفتهــا فتحت البـاب ودخلـت فصخت شيلتهـا شوي شوي وبطريقه حالميه تنهدت : اليــوم شفتهـ مرتيــن .... يالله .. معقولهـ آآكون حبيته بهلـ سرعه ..؟؟!!!
قعدت على طرف سريرهـا وحطت الشيله جنبهـا وقالت بقلبهـا ((( هو شكله مايدري عن هوى دااري ... وآآنــا شاغله بالي فيــه
( تذكرت أخر موقف صادهـا معاهـ حطت يدهـا على خدهـا بنعومـهـ ) آآآمبي .... فشلهـ ... حسبي الله عليج ياشيخوووهـ .. هذي ثاني مرهـ تحطني بموقف محرج مع أأخوهــــا .... ( تنسدح على ظهــرهــا ) .. آآآآآآآآآآآآآهـ .. صـــاااار آآحلى من قبل بوااااااايـــــد ... ياربي شسالفتك ياطلال ؟؟!!!!
( قامت قعدت وقالت ) شفتهـ بالمستشفى مرقد .. وهم قايليـن لي مسااافـــر ... ولما سألت شيخه متى بيرد قالت لي يمكن يطووولـ ... واليــوم أأشوفهـ موجود ببيت عمي سلطـان ...؟؟؟؟.... يــاربي بمووت وآآآعرف ولو جزء من الســر اللي يغلف حياة هالأدمي ...... فيصل وعبدالله وعيسى وحتى أأبوي وأمي .. معاملتهم لـه كلش مو عدلهـ .... وشيخوهـ تقول أنهـم يتعاملون معاهـ عااااادى ... أعنبووو لو آآنــا مكــانه طفشت ,,,, زيــن أذا أفترضنـا آآبوي وأخواني متعوديـن يتعاملون معاهـ جذي ..... ليش عيل عمي يعامله بجفــا .. حتى على الغداء .. محد كان قاعد جنب طلال لا على اليميـن ولا على اليســار .. لحد ماجات شيخهـ وقعدت جنه ... ويسارهـ تم فاااضـــي مافيـه حد ..!!!!.. ومحد يتكلم معاهـ ألا عبدالعزيز ولـه أأمهـ ... وساعات شيخهـ
( تنهدت بعد ماتعبت من التفكير وقالـ ) آآآآآآآآآآآف منك ياطلال ... غموضك حببنـي فيك ..!!! وخلانـي أحس بفضول كبير لمعرفة جزء من شخصيتك !!!!
معقــولـه لما أأعرفكـ عدل .... يزول هذا الشعور ,,,,,, يمكن يكون آآعجاب .. مو شرط حب ولــه يمكن فضولي علقنـي فيــــه .... مادري مادري ...
اللي آآآآآعـــــرفهـ آنه هالانســان يهمني واايـــــد ... ودش قلبي بسهولهـ ........ )
قطع حبل أفكارهـا صوت ضربات على باب غرفتهــا مشاعل بعد ماصحت من عالم أحلامهـا الورديـه قالت : ميـــــن
لطيفه : آآنـــا عمتج .. فتحي آآبيــــــج شوي
مشاعل شافت نفسهـا للحيـن بالعبايهـ قامت فصختهـا بسرعهـ وعلقتهـا وخذت الشيله جات بتعلقهـا بس ريحة شيخهـ اللي كانت متعلقهـ بالشيلهـ شدتهـا
مشاعل وهي تشم الشيلهـ وتاخذ نفس عميق وتبعد عنهـا الشيلهـ شوي : ووووي فديتج وفديت ريحتج .. هههـ
علقت شيله شيخهـ ألا تسمع ضربات على الباب مرهـ ثانيــه
مشاعل وهي رايحه تفتح الباب : زيــن زيــن .. كاني جيــــت ..
فتحت البــاب وقالت بطريقه مرحه : هــــــــلا ...
لطيفه ببتسامه وهي شايله بين ذراعيهـا سيف اللي رايح بسابع نومه : بتــرقديـــن !!!!
مشاعل تسوي روحهـا تفكر هم بطريقه مرحه وحلوهـ وبعدها تبتسم أبتسامه تزيد رونق جمالهـا وسحرهـا : أأأيــه برقد ..... تعبت اليـــوم عدل .. ومن الخاطر بعد
لطيفه: زيــن أأأبي أأكلمج بشغلهـ ....
مشاعل توسع لهـا فتحت الباب وتقول لهـا : تفضلي قعدي ... وقولي اللي تبينهـ
لطيفه وهي تدخــل : تعالي قعـــدي ..
مشاعل دشت بعد ماخلت البــاب مفتوح : تــدللي عمتي
لطيفه اللي كانت بتسألهـا عن سبب أنفصالهـا عن طلال توهـا بتتكلم ألا سيف يصيح وهو يتعلق بأمهـ أأكثر
مشاعل وهي تمرر يدهـا على شعر سيف : فديتهـ شكلهـ تعب اليــوم ......
لطيفهـ ببتسامه : مو بس هو التعبــان .. كلنـــا تعبنــا اليــوم
مشاعل تبوسهـ على رااسهـ : وووودي أأكلهـ أأأأأأينن صرااااحهـ ههههههههه
لطيفهـ تضحك : وووي ولدي مو أأأكـــلـــه .. ههههه
مشاعل وهي تبوسه على خدهـ : أأأأأأألا حلاوووووهـ .. فديت هالخدود أأنـــا ... ( ترجع تبوسهـ على راسهـ )
لطيفهـ : بسج بووس غربلتي الولد ....
سيف كان مغمض عينه يبي ينام وخدهـ رطب من دموعهـ
مشاعل وهي تمسح دموعهـ بطرف صبعهـا : يااقلبي عليـهـ
شوي الا عبدالله دااش عليهـا : ياجماعهـ
مشاعل ولطيفهـ : هلا
عبداللهـ : بنطلب عشـــا من هارديــز ... شتبووون !!!!
مشاعل بلا مبالاهـ : عادي أي شي ...
عبدالله لعمته : وأنتي عمتي !!!؟
لطيفهـ : آآي شي ....
عبدالله بعبط : يعني أقول لهم تبون أثنينهـ " أي شي "...!! زيــن العصير شنو ؟؟" شــي" ..! ههههههه
مشاعل بلوعة جبد : يااااااااملاغتك بس ... على بالك تضحك ...
عبدالله : آآيــه أأضحك والدليل عمتي أبتسمت
لطيفه لعبدالله : أتحمد ربي على العقل
عبدالله يرفع واحد من حواجبه : آآآفــاااا بس آاافاااا .. توقفيـن معاهـا ضدي ... ويـنك ياسيف محد يفهمني كثرك
مشاعل تطالع سيف : سوااافي نايم .... فديت قلبهـ تعال شوفهـ ينأكل صراااااحهـ
عبداللهـ بطنازهـ : لا لا مب شي طعمه أأنـا ذااايقه .. مررر ..
لطيفه تحظن ولدهـا : يلا عااااد عن الغلط على وليدي ....( تقوم وتشيل ولدهـا وهي ناسيه السالفه اللي كانت جايـه علشـانـهـا ) أروح أنوم وليدي أأبرك لي
تمر من صوب عبدالله اللي باااس سيف وقال لـه : سيفووهـ .. قوووم ماتبي عشا !!
سيف عقد ملامحه بس ماقام
لطيفه وهي طالعه : أأطلبوا لـه وجبة أأطفــال ..
عبدالله : آآووكي .. يعني أثنيـنـه أأي شي ... ووااحد وجبه أطفال
لطيفه وهي تدز عبدالله علشان يوخر عن طريجهـا : ياخف دمك ... ( طلعت من غرفه مشاعل على غرفتهــا )
عبدالله ضحك ونزل تحت
مشاعل قامت سكرت البــاب وقفلته بدلت ثيابهــا ورجعت قعدت على طرف سريرهـا
خذت جوالهـا لقت فوق الـ 7 مكالمات لم يرد عليهــا وكلهم من مسك
مشاعل اللي نست أنهم كانوا بيجونهم اليـوم العصــر أتصلت عليهـا ثواني ألا مسك راادهـ
مسك : وووويـــــنـــــج يالدبــهـ ...
مشاعل بأحراج : والله اليـــوم كلهـ كنا ببيت عمي ....
مسك بتحطم كبير : والله شكلنـا نحلم نجيكم ....
مشاعل وكأنهـا جاتهـا فكرهـ : تعالوا بااجر ... بيجونـا عمي وعيالهـ باااجر بنستانس واايد
مسك : كلام بس ... وحزت الجيـه ماألقاااااج
مشاعل : لا والله هالمرهـ صج ..... تعالوا
مسك بزعل : زيــــن
مشاعل : حبيبـــتــي لا تزعليــن والله طوول اليــوم ببيت عمي تونــا رااديــن ....
مسك بتغلي : ماأأكلمج يلا أأشوف سكري
مشاعل بدلع : آآهئ آآهئ ... ترى أأزعل
مسك ببتسامه : أأنــا الزعلانهـ مو أنتــي
مشاعل ضحكت : ههههههه آآبي أراضيج يابلفيــت
مسك ضحكت : ههههههههههههههـ

.
.
بعد ساعه وشوي وصل الطلب

وتجمعوا الكل على طاوله الطعام يتعشـــون
عيسى كان متسندر من قلب بالغصب فاتح عينهـ ويااكـل
وسيف ولا كأنهـ كان نايم من شوي ياكل بشهيـه
مشاعل تاكل بهدوء ....
وجواهـر نفس الشي
فيصل ولولوهـ سوالف جانبيــهـ على العشـا ...( وكلهـا غزل )
عبدالله كل شوي ناااط ماخذ له شبس ( بطاطا ) ...بالاضافه لسندويج اللي بيدهـ
بوفيصل وأم فيصل هم سوالف جانبيـه .....
لطيفه تاكــل وتســاعد ولدهـا بالاكــل
.
.

بعد العشـا الشبـاب على طول قاموا وطيرااان فوق علشـان لا يشيلون شي
أمـا البنــات بالاضافهـ للولوهـ ولطيفهـ
شالوا اللي على الطاولهـ وودوهـ المطبخ وكلـ وحدهـ راحت على غرفتهــا ترتـــاح من بعد هاليوم الطويل الشاق
*
*
*
الـسـاعه 2 الفيــر

في بيت بو عبدالعزيز

وخصيصـ(ن) غرفه بوعبدالعزيز اللي كان يتقلب وعاقد ملامحهـ وكأنهـ يبي يفوق من حلم مزعج
تم يتحركـ ويتحركـ ويتحركـ يحاولـ يقوم .. وبعد جهــد جهيد فتح عينهـ وعلامات الخوف على ويهـا وهو يتنفس بسرعهـ قام قعد ومسح على ويهـا
وما على لسانهـ الا ( آآعوذ باللهـ من الشيطان الرجيم ... أأعوذ باللهـ من الشيطان الرجيم )
ألتفت على يسارهـ شاف أم عبدالعزيز رايحه بسابع نومـــهـ
رجع طــرى على بالهـ الحلم .. آآو .. نقدر نقول الكابوس اللي حلم فيــه
قام من مكانهـ ونزل تحت كان البيت ظلام بما أنهـ الليتات كلهـا مطفيـهـ .. مافيـه ألا نور الابجورات الهادي .....
دخل المطبخ وأخذ لـه قلاص ماي وشرب شوي وحط القلاص على الطاوله اللي جدامهـ وسند يدهـ على حافــت الطاولهـ وهو مازال يحس بخوف مقتحم قلبــه .... ( آآآعوذ باللهـ من الشيطان الرجيم )
بو عبدالعزيز بصوت واطي : اللـه يحفظكـ ياطلال .... الله يحفظكـ
مايدري شلون طرى على بالهـ عبدالعزيز ... طلع من المطبخ وراح غرفة ولدهـ وطق البــاب كذا مرهـ
لحد مافتح له عبدالعزيز اللي ويهــــا منتهــي .. لاعب فيـه النوم لعب ...
عبدالعزيز وهو يمسح على ويها بخمول وبصوت كلهـ نوم : هـــ ــ ـ ـلاا ..!! هــلا يبه !!!
بوعبدالعزيز : السموحه قطعت عليك نومكـ
عبدالعزيز بـشبح أبتسامهـ ومازال يبي ينام قال : لا يبه عادي ... خذ راحتكـ
بوعبدالعزيز بدون مقدمـات : عندكـ رقم أأخوكـ ..؟؟
عبدالعزيز ماأستوعب : آآيـ آآخو ..!!
بوعبدالعزيز بعد تردد : طـــلال ...
عبدالعزيز بغرابه : آآيــه يبه عندي آآكيــــد
بوعبدالعزيز سكت شوي متردد بعدهـا قال : دق عليهـ ...
عبدالعزيز أبتدى الخوف يتسلل لقلبه ( لا يكون صار بطلال شي !!!!!! ) : ليش يبه ..؟ فيـه شي
بوعبدالعزيز : لا بس أأبيك تطمن على أأخوكـ ( ماحب يقول "أبي أتطمن عليـه" !!! )
عبدالعزيز كان مستغرب من تصرف أأبــوهـ قال : زيـــن الصبح بتصل لهـ ... اللحيــن آآكيـــد نايم
بوعبدالعزيز بحزم : عبدالعزيز قلت لك اللحيـــن.... أأبي أتطمن عليـــه .... ( زلت لسـان )
عبدالعزيز هز راسهـ بمعنى ( أن شاللهـ )
ودخل غرفته ودخل ورااهـ أأبوهـ
أخذ جوالهـ وأتصل على طلال .....
رن وااايـــــد بس محد يرد ..
عبدالعزيز وهو ينهي المكالمه : محد يرد ... نايم الريـال
بوعبدالعزيز بأصرار : أرجع دق عليهـ مرهـ ثانيـه ليــن يرد ..
عبدالعزيز بتسأل وهو شوي شوي أبتدى يصحصح : يبه شسالفهـ ؟؟ صاير شي !!!!
بوعبدالعزيز يضيع السالفه : دق دق عليـه ..
عبدالعزيز رجع أتصل من يديد ونفس الحالهـ مامن مجيب
ورجع اتصل مرهـ ثالثه
ومرهـ رابعه
وخامسهـ
وسادسـه
وكل هالمحاولات كانوا من حنة بو عبدالعزيز اللي كل ماأنهـى عبدالعزيز المكالمه
قال لهـ ( أأأرجع دق )
عبدالعزيز بيأس : يبــه مابيــرد صدقنـي أأخوي وأعرفهـ .. طول اليوم وهو قاااعد .. تلاقيـهـ نااايم اللحيـن
بوعبدالعزيز : تعرف أخوكـ ويــــن ساكن فيــهـ ؟؟
عبدالعزيز وكأنهـ عرف شيفكر فيه أبوهـ قال : آآيــه أعرف .. بس طلال طلب مني ماأأقول لحد عن مكانهـ
بوعبدالعزيز قام وهو متجاهـل كلام عبدالعزيز : قوم ودنـي له
عبدالعزيز : بس يبه طلالـ ......
بوعبدالعزيز يقاطعهـ : ماني نايم ألا لما تطـمــــن على آآآخـــووكـ
عبدالعزيز : زيــن يبه ... ممكن تفهمنـــي ليش !!؟
بوعبدالعزيز وهو بيطلع من الغرفه : ببدل وألقـاكـ جاهز ...

طلع من غرفه عبدالعزيز وخلاهـ وراااهـ عبدالعزيز الحاير ومستغرب ومتعجب ...!!!
( شــــســـــــالــــفــــــه ..!! لا يكون طلال مسوي لهـ بلوووووهـ يديدهـ !!!!! الله يستر بس ..)
طالع المخدهـ وهو الود ودهـ يرجع ينــام .. هلكان من قلب ...
بس تذكر أصرار أأبوهـ وقاام يبدل ثيابه
لبس ثوب.. وسحب أول كااب طاح بيدهـ ولبسهـ وشاف ويهـا بالمنظرهـ
للحيـن داايخ يبي ينـــام قال بصوت خفيف ( الله يساامحك يايبـــه ... )
دخل عليهـ بوعبدالعزيز وقال : هــااا خلصـــت !!
عبدالعزيز بنبرهـ قريبه من الترجي : خلهــا باااجـــر يبــه
بوعبدالعزيز : قلت لكـ اليــوم .. يلا أمش

وأبتعد عن غرفهـ عبدالعزيز
ونزل تحت

عبدالعزيز وهو يعدل الكاب بقوهـ : اللهم طولج ياروح .. مادري شهلـ حب اللي نزل على الوالد فجأهـ على هالليـل
طلع من غرفته بعد ماسكرهـا ونزل تحت
وطلع على الحوش كان بيروح سيارتهـ وماأنتبه على أبوهـ اللي كان قاعد بسيارتهـ
عبدالعزيز كمل مشيهـ ومر من جدام سياره أأبوهـ اللي طق لهـ هرن صرقع عبدالعزيز وطير النوم وسنينـــهـ
بوعبدالعزيز لعبدالعزيز : تعال أأركب ...
عبدالعزيز اللي طااح قلبـه بريله من الخرعه أأأأخذ شهيق وزفير حاااااااااد وركب السيارهـ
عبدالعزيز وهو يسكر الباب : يبه لا عاد تكرر هالحركهـ ...
طلع بوعبدالعزيز من البيــت وكل تفكيرهـ عند طلال .. ويدعي من كل قلبــه أن طلال يكون بخير
بعد ساعه وشوي ..وصلوا شقه طلال اللي كانت بعيدهـ
نزل بوعبدالعزيز وهو يشوف العمارهـ ( معقولهـ طلال ... ساكن هني !!! )
تضايق بوعبدالعزيز لما شاف مكان سكن ولدهـ ...
من بعد العز والخير ... يسكن بهلـ مكان !!
عبدالعزيز وهو يشوف سيارهـ طلال : كاهي سيارته موجودهـ يعني هو بخير ....
بوعبدالعزيز بفضول : اي وحدهـ سيارتهـ ..
عبدالعزيز يأشر عليهـا بملل : ذيــــج .. السودهـ ..
بوعبدالعزيز ضاق خلقه أأكثر وأأكثر ...
سيارته هذي ... ولا شي عند سيارته اللي أأخذهـــا بوعبدالعزيز منهـ .....
قطع أفكار بوعبدالعزيز صوت ولدهـ وهو يقول : يلا يبه ....تطمن عليهـ وخلني أرجع أأنـــااام
بوعبدالعزيز اللي مازالت عينه معانقه سيارة طلال ويحس بخنقه بصدرهـ
مشى مع ولدهـ وراحوا لشقه طلال
عبدالعزيز دق الجرس مرتيـــن ووقف ينطر طلال يفتح
وهو يقول بقلبه ( اأأكيد بيعصب لا درى أنــي قلت للوالد عن مكانهـ .. الله يستر شيدور بأفكارك يايبه )
بعد ثواني بو عبدالعزيز لولدهـ : وويــنه ماطلع ؟؟
عبدالعزيز وهو يرجع يرن الجرس: يبه والله نااايم ... خلاص خلـ نرجع
بوعبدالعزيز وهو يبعد عبدالعزيز عن الجرس : وخر .....
أبتعد عبدالعزيز عن الجرس
بوعبدالعزيز وهو يطق الجرس بطريقه مزعج ورى بعض
وبعد دقايق ألا طلال فاااتح لهم وهو متسندر تسندر اليهد ومتأكد أنه اللي عند الباب سلمـان
لأنهـ محد يطق الجرس بهلـ طرريقـــه ألا هــــووو .. كان طالع وهو متــحلف فيـــه
طلال بتنرفز: قسمـ باللـ .............
وأنصــــــــدم .... لما شــــااااف آآآبـــوووهـ ..
طلال بصـــدمــــه : يــ ـبـ ـ ـ ـ ـ ـ ـ ـ ـ ـ ـ ـ ـ ـ ـهـ !!!
نهــايـه الجزء الخامس عشر


الجزء السادس عشر

بوعبدالعزيز وهو يبعد عبدالعزيز عن الجرس : وخر .....
أبتعد عبدالعزيز عن الجرس
بوعبدالعزيز وهو يطق الجرس بطريقه مزعجه ورى بعض
وبعد دقايق ألا طلال فاااتح لهم وهو متسندر تسندر اليهد ومتأكد أنه اللي عند الباب سلمـان
لأنهـ محد يطق الجرس بهلـ طرريقـــه ألا هــــووو .. كان طالع وهو متــحلف فيـــه
طلال بتنرفز: قسمـ باللـ .............
وأنصــــــــدم .... لما شــــااااف آآآبـــوووهـ ..
طلال بصـــدمــــه : يــ ـبـ ـ ـ ـ ـ ـ ـ ـ ـ ـ ـ ـ ـ ـ ـهـ !!!
بوعبدالعزيز لا شعوريـ(ن) قال بعصبيه خفيفه: شفيك ماتفتح ؟!!!
طلال بربكهـ وااضحه وضوح الشمس وتوتر : كـ ... كــنــ ..كـنـت نــ ـ ـايــم ... يبـ ـ ـه !!!!
مايمديـه يكمل جملته ألا بوعبدالعزيز حاظنهـ لصدرهـ بقوهـ وقال : خوفتني عليك ياولدي
طلال أنصدم بدل الصدمه ثنتيـــن
ولا أبــدى أأي ردة فعل ... سواء ويهــا المندهش والمصدوم وعينه على عبدالعزيز اللي أنصدم نفس الشي من حركة أبوهـ
طلال اللي كان بأحضان أبوهـ طالع عبدالعزيز وكأنهـ يبي جواااب منهـ ( شســـالفـــــه !! )
عبدالعزيز اللي مندهش هو الثاني حرك له كتفه بمعنـى ( ماادري !!! )
بوعبدالعزيز وهو يبتعد عنه وعينه غرقانه دموع بس ماسك روحه : أنت بترجع معاي البيــــت
طلال اللي للحيـن ماأستوعب الصدمه الاولى علشـان يستوعب الثانيـه قالـ : نعــم يبه ...!!.. ماسمعتك عدل
بوعبدالعزيز : بترجع معاي البيــت .... مالك قعدهـ هني
طلال يحاول يبتسم بس الصدمه هي اللي طاغيه على ملامحه قال : تــرى يبـه ماسويت شي ..!!! قاعد بشقتي كافي خيري وشري .....
( يطالع عبدالعزيز ويرجع يطالع أأبوهـ ) أأذا سمعت شي مني وله مناك تراهـ جذب
بوعبدالعزيز : ماسمعت شي ولا أأبي أأسمع شي ... ( بلهجه أأمر بايـنـه الغصه فيهــا ) .. تروح اللحيـــن تشيل أغراضك كلهـا وتجي معاي البيــت
خلاص فترة عقابك خلصت
طلال يبتسم أبتسامه عريضه رغم أنه للحيـن منصدم ويقول بفرحه : من صجك يبــه ... تبيني أرجع البيــت !!
بوعبدالعزيز : أيـه أرجع .. أأبيك تكون حولي وتحت نظري ..يلا رووح بسرعه
طلال وهو يوسع لهم علشـان يدخلون: زيــن يبه .. تفضلو قعدوا بالصالهـ

دخلوا عبدالعزيز وأبوهـ وقعدوا بالصالهـ
طلال راح غرفته ونزل شنطه كبيرهـ للملابس من فوق الكبت
وحطهـا وأبتدت يحط أغراضهـ دااخلهـا جنه ماصدق بيرجع للبيــــت قعد يدعي من كل قلبه أنه هذا كله يكون علم ... مهب حلم
ولما خلص من لم أغراضهـ وبدل ثيابـه طلع وهو مب مستانس ألا بيطير من الوناسـه
بوعبدالعزيز وقف ببتسامه : هــااا يبــه ... خلصت
طلال يحط شنطته ويروح صوب أبوهـ : آآيــه يبه خلصــت ( يمسك يد أبوهـ ويحبهـا وبعدهـا يطالع أبوهـ ) مشكور يبـــهـ ... أخيرا صدقت أني تغيرت
بوعبدالعزيز : مو شغلي تغيرت وله ماتغيرت ... المهم أنك تكون بالبيت معااااي .. هذا اللي أبيـه بس
عبدالعزيز كان مستانس وقال : آن شاللهـ يبه .. كاهو اللحيــن بيجي معانـا ..
بوعبدالعزيز : يلا أأشوف توكلنـا
طلعـوا الشباب مع أبوهم من الشقه
وسكر طلال باب الشقه وقفلهـا وطلع من العمارهـ بس هالمرهـ سلم مفتاح الشقه للحارس
لأنهـ ماراح يحتااج هالمفتاح بعد اليـــوم
كان بيرجع بسيارته بس بو عبدالعزيز رفض ... ماأستحمل يشوف السيارهـ أول ماوصل
شلون بيستحمل يشوف طلال راكبهـا !!
ركبوا سياره بوعبدالعزيز ....
حط طلال شنطته .. بالشنطة السيارهـ ورى .. وركب
وطول الطريج بو عبدالعزيز يطالع طلال من المنظرهـ اللي جدامهـ ...
وطلال طول الطريج مبتسم .... حااس بفرحهـ كبيرهـ ..
اليـوم لما رجع شقته وهو مهموم من تصرف أأبــــوهـ ... صلــى لربــه أنه يليــن قلب أأبوهـ عليــه
ويحـــنن قلبه القااسي ...
والحمدالله رب العباد أستجاب لــه .. وكاهو اللي متجه لبيته وهالمرهـ بيقعد هناك على طول
ومن اللي جا ياخذهـ !! آآآبـووووووهـ نفسـه!!

بعد ساعه وصلوا بيتهم وصف بو عبدالعزيز سيارته دااخل البيـت ونزل هو وعيالهـ
طلال شالـ شنطته ودخل مع أأبوهـ اللي كان لازق فيـه من نزل من السيارهـ
ودخلوا دااخل ... وعلى طول راح غرفته طلال .... فتح البــاب وحس ببروودهـ أصطدمت بجسمه .. وكانت برودهـ غرفته
وريحه البخور اللي فيهــا ترد الروح ... حط شنطته على سريرهــ
وألتفت وراهـ لقى أبوهـ وعبدالعزيز واقفين
عبدالعزيز لطلال بفرحه : يلا .. مبروكـ الرجعه يالغالي ....
طلال بفرحه : الله يبــارك فيك
عبدالعزيز يتثاوب : عيل أخليكم آآنــا ... بروح أكمل نومي .. تصبحون على خير
طلال وبوعبدالعزيز : وأنت من أهل الخير

طلع عبدالعزيز وخلا بوعبدالعزيز وطلال بروحهم

.
.
بوعبدالعزيز يتقدم من طلال وطبطب على كتفهـ : رتب أغراضك بغرفتك .... ونـــــام ..
( بعد صمت قصير وهو يدقق بملامح طلال قال وهو يشيل يدهـ عن كتف ولدهـ ) تصبح على خيـر
وطلع من الغرفه بخطوات لا هي سريعه ولا بطيئه لحد ماغادر الغرفهـ
طلال كان مبتسم قال بصوت واطي : وأنــت من آهلــهـ ...!
ألتفت ورااهـ وشاف غرفتهــ ... شكثر أشتــاق لهلـ غرفهـ
راح سكر الباب وشالـ شنطته من على سريرهـ وحطهـا جنب الكبت على أنهـ باجر بيحط ثيابهـ وأغراضهـ
وحتى لو ماحطهم ... هو عنده ثياب من الاســــاس بالكبت وعندهـ أغراضهـ اللي دومه يستعملهم
لأنهـ ماأخذ معاهـ شي لما أنطرد ..!!
قعد على طرف سريرهـ وأخذ جوالهـ جاا بيدق على سلمـان

رفيجه اللي يشاركه أفراحهـ وأحزانهـ
كان معاهـ بالحلوهـ والمرهـ
وقف معاهـ لما كان في أأأشـــد حالاتهـ حزن
وحاول يفرحهـ لما كان مخنوق وضاااايـــق
كان الوحيد اللي مصدق ( أنه طلال تغير ) ... وبعدهـا صدقه عبدالعزيز ..
دوم ينصحهـ .. ويدور مصلحتهـ ..
يبدي طلال على نفســـهـ ...
وأكيـــد محد ينكر أنه سلمـان كان كل يوم يزور طلال بالمستشفــى ويحاول يخفف عنهـ
وفتح لهـ بيته لما كان طلال تايهـ بدون لا بيـت ولا أهل
بأختصـار كان رمز لصاحب اللي ينشد بهـ الظهـــر وقت الضيق

يا ماحلا الــُخوه مع طيب الناس
دايم خويه ينفعه ما يضره
يفرح الى شافه سليم من الباس
وان غاب ينشد عنه والا يمره
هذا هو اللي خوته ترفع الراس
والطيب مع مثله يزيدك مسره

ضغط أول ثلاث أرقام من رقم سلمـــان بس بعدهـا هون
طلال بصوت واطي : لا لا ... ماأبي أزعجهـ .. مسكيـن آآكيـــد ناايــم .....
حط جوالهـ جنبـه .. على أنهـ بيتصل له باجر ...
لازم يقول لهـ هالخبر السعيــــد
يبي حد يفرح معــاهـ من قلب ... ومافي غير سلمان

.
.

اليــوم التــالي

بيت بو فيصل / الساعه 9

كانت مشاعل بالمطبخ تسوي لهـا نسكافيـه وتتبع الخطوات بحذر نفس ماعلمتهـا جواهـر
وهي للحيـن عليهـا بجامة نومهــا لأنهـا كانت توهـا قايمه من النوم
وبعد جهد جهيد .. سوت النسكافيــه !
كان داافي وهي يدهـا باردهـ .. حست بشعور حلو يسري بجسمهـا
أبتسمت وهي تنفخ على النسكافيـه تبيـه يبــرد شوي
ومشت بخطوات بطيئه علشــان تطلع من المطبخ راحت الصاله وقعدت على الكرسي
حطت النسكافيـه جدامهـا على الطاولهـ .. ورجعت المطبخ تجيب لهـا شي تاكلهـ مع النسكافيــه
دورت ودورت بالمطبخ ليــن دار راسهـا ومالقت شي
يأســـت ... قالت بقلبهـا ( يلااا ... لما تقوم أمي بتسوي الريوق .... )
تطالع ساعه يدهـــا ( شكلهم مابيقومون ألا الظهـــر ... أأكيد محد ناام أأمس مبجر .. )
نفخت بضجر وطلعت من المطبخ
الا تدعم لولوهـ اللي كانت بتدخل المطبخ
لولوهـ أول ماأصطدم جسم مشاعل فيهـا دزتهـا بقوهـ وقالت بغضب : وعمــــى يعميج أن شاللهـ ...!!! ماتشوفيــن عميــه أنتي !!؟؟
مشاعل عقدت ملامحه بغرابه وعصبيه خفيفه : آآآآسفــه زيــن ماشفتج
لولوهـ طالعتهـا بغضب ودزتهـا وهي دااشـه المطبخ : آآآآفـ .... لازم أأصبح بويهج يعنـــي ؟
مشاعل : آآنــتي شفيج علي !! كل ماشفتيني عصبتي وقعدتي تقطيـن كلام مثل السم
لولوهـ وهي تفتح الثلاجه وتطلع لهـا لبـن : بس جذي ماأأطيقج ... لأزم أأحبج بالغصب يعني...
مشاعل بحرهـ : لا تحبيني بس أحترمي أني أخت ريلج
لولوهـ تقرب صوبهـا لدرجه فضيعه وتقول : فيصل يدري أأني أأكرهـج كره العمى ..... وأأذاا بحترم حد علشـان فيصل .. فأنتي أأخر وحدهـ أأفكر أحترمهـا ,,,,
طلعت من المطبخ وهي تقول : هذا اللي ناقص أأسوي قيمه لمينن
مشاعل فتحت عينهـا على كبرهـا من أأخر كلمه قالتهـا لولوهـ طلعت من المطبخ وقالت للولوهـ اللي ركبت الدري : محد مينون غيرج يالمينوونـــه .. سكت لج واااايد ترى
لولوهـ كملت مشيهـا بدون لا تلتفت عليهـا : حمدالله والشكر بس
وأختفت عن نظر مشاعل اللي أنقهــرت وأنبطت جبدهـا
راحت الصاله ورمت نفسهـا على الكرسي بغيض
وهي تقول :...بس يقوم فيصل وآآنــا أأكلمهـ .. خل يوقف مرته هالمغرورهـ عند حدهـــا


بيت بو عبدالعزيز

فتح عينه طــلال على الساعه 9 ونـص وأبتـدى ينقل نظرهـ بالغرفهـ
وأبتسم لما تأكد أنه اللي صار أمس كان كلهـ صج مو حلم
قام قعد وهو يرجع شعرهـ على ورهـ ..
قام من مكانهـ وفتح الكبت وقعد يدور لـه شي يلبسه من بيـن ثيابهـ ....
ليـن أستقر على بنطلون جينز وتي شيرت
ودخل الحمام ( الله يعزكم ) أخذ لــه شور
وطلع وهو منتعش ..... مشط شعرهـ على ورى بطريقه جذاابـــه وتعطــر
وطبعا كان مصلي الفير أمس بما أنهـ ماجالهـ نوم ألا بعد صلاهـ الفير

طلع من غرفته وكانت الممرات هاااديـــه جدا
وهذا شي طبيعي
نزل تحت الصـالــه ... ولقـى شيخه حاظنــه المخدهـ لصدرهـا بقوهـ وتطالع التلفزيــون بأندماج
مشى بخطوات شبه بطيئه وعلى ويهـا أبتسامته المعهودهـ اللي ماتفـارقه لا بحزنهـ ولا بفرحهـ
شيخه اللي حست وكأنهـا لمحت حد ألتفتت صوب طلال أخترعــت وتمت تطالعهـ وكأنهـا للحيـن ماثبتت أو عقلهـأ مو قادر يستوعب
وصرخت فجأهـ بفرحهـ لما أبتدت الابتسامه تدب على شفايفهـا : طــــــــــــــــــــــــــــــــــــــــلال !!

قامت ركيييض له ونطت عليــه وهي حاظنتـــه بقووووووهــ
طلال بغـى يختل توازنه ضحك من قلبــه عليهــا
شيخه بفرحه وهي للحيـن متعلقه برقبه طلال : يالــــــــدب .... شلون جيت ...!! ومتى
طلال وهو يضحك بالخفيف : أنتي هدينــي بعديــن أأقولج شلون جيــــت .....
شيخه تبتعد عنه : يلا تكلم غرد ... متى جييييت !!!
طلال : آآنـــا من آآمس هنـــي
شيخه تفتح عينهـا على كبرهــا : جذاااااااااابـ ! .. آآمس بعيني شايفتك وأنت تطلع من البيــت
طلال بغشمرهـ : طلعت من الباب .. ودخلت غرفتي من الدريشــه
شيخه تدزهــ وتقول بصوت عالي : ماااااااتضــــــحك ..... قول لي شلون جييييييت
طلال : الوالد أمس جاني الشقه وقال لي أأأرجع البيــــت
شيخه تتخصر : ها ها ها .. على بالك بصدقك ....
طلال : واللهـ ..!!!! أنا من أمس نايم بدااااري
شيخه ترجع تتعلق برقبه : لـــــــك وحشششــــه
طلال : آآمس شايفتنـــي
شيخه : فرق لما أأشوف كم ساعه وترووووح .. ولما أأشوف اللحيـــن
شوي ألا ام عبدالعزيز طالعهـ على صوت صراااخ شيخه
وتقول : شفيج تصارخيـــن
شيخه وهي تهد طلال وتقول بفرحه لأمهـا : يمه طلال ..... طلااااااااالـ
طلال ألتفت على أمهـ وراح لهـا وباس راسهـا وهو يقول : صباااح الخير ياويـه الخير
أم عبدالعزيز بفرحه : صباح النور يالغالي .... متى جيـــت
شيخه بلقافه : يقول من أأمس ... ولا بعد ... آآآآآبوي رايح لهـ وجاايبـــه
أم عبدالعزيز بتسأل لطلال ومازالت مستانسه بشوفت طلال على الصبح : صج يمه !!
طلال وهو يرفع حواجبه الاثنيــن : آآآيـــه صج ... يــه شفيكم محد راضي يصدق .. وله ماأستاهل يعنـــي
أم عبدالعزيز بفرحه : ألا تستاهل ونص ... ( بصوت واطي وكأنهـا تساسرهـ بس طبعا ينسمع ) .. بتم هني على طول !!؟؟؟
طلال ببتسامه حلوهـ : ليــــن تمليــن مني وتقوليــن فاررررج للمكان اللي جيت منهـ
أم عبدالعزيز : وي يعل لساني القص ... ولا أأقولهـا لك بيووم ... أنت الغالي
شيخه تتعلق بذراعه : أأخو الغاليــهـ ....
طلال لشيخه : وانتي حاشرهـ روحج شحقهـ
شيخه تحط راسهـا على ذراعه اللي متعلقه فيهـا : كيييييفــــي ..
أم عبدالعزيز وهي تمسك يد طلال : أأمش يبـه تريق ....
طلال وهو تارك جسمه يتحرك بقـيـادة أمه : وشنو الريوق
أم عبدالعزيز : كل اللي تحبــه على حظك ...



دخلوا غرفه الطعام وكان الريوق محطوط
قعد طلال على الكرسي اللي دوم يقعد عليــه
وشيخه قعدت مجابلته ...
أم عبدالعزيز : روحي نادي أخوانج
شيخه : آآبي أأقعد مع طلووولـ
طلال : مابطيــــر
شيخه : آآمبـــلا بطيـــر .. ماتعرف أأبوك كل ساعه براااي اللحيـن يطلع ويطردك وأتوهق أنا
طلال مارد عليهـا لأنهـ أصلا تضايق من كلمه ( يطردك )
شيخه ماأنتبه على أنه كلامهـا ضايق طلال وراحت فوق لأخوانهـ تقومهم مرت غرفه معاني وقومتهــا
وراحت غرفه مهند وصالح وقومتهم ... وبطلعت الروح قااامــووا ... وبشرتهم طبعن أنه طلال موجود تحت ,,, ومعاني نفس الشي بشرتهـا
وبعدهـا راحت غرفه عبدالعزيز طقت كم طقه الا عبدالعزيز واقف جدامهـا بكامل كشخته
شيخه ببتسامه عريضه : يلا ريوق .... وفي مفاجأهـ لك تحت
عبدالعزيز وهو يطلع من غرفته : شنهـي هالمفاجأهـ !!!
شيخه تمشي جنب أخوهـا : أنزل وبتعرف
عبدالعزيز : لا تقوليـن طلال
شيخه بستغراب : شدراااكـ !!
عبدالعزيز : آآمس رحت مع أأبوى وجبنــاهـ
شيخه توقف جدامه : يعني صج !!؟؟ أأبوي اللي خلاهـ يرجع
عبدالعزيز اللي توقفت خطواتهـ لما وقفت جدامه شيخه قال : آآيـــه أأبوي اللي جاني نص الليل وقومني من حلات نومي بس علشان نجيب طلال
شيخه بغرابه : واللــه ؟؟؟؟
عبدالعزيز : ريال طول وعرض أأأجذب عليج
شيخه : لا بس غريبـــه !؟ آآآبوي اللي مهزء طلال ذاك اليوم جدامنا كلنـا وطاردهـ من البيـت وكله يكلمه بخياسة نفس من بعد فصخ الخطوبــه يروح بريله يجيب طلال
عبدالعزيز : أنا مستغرب أأكثر منج .... بس ربج يغير ولا يتغيــــر ...
شيخه : آآيــه والله .. هذاك قلتهـأ يغير ولا يتغيــر .. سبحان اللهـ
عبدالعزيز : أمشي أمشي .. خل نروح نااكل ...... تراني ميت يوع

.
.

نزلوا عبدالعزيز وشيخه وراحوا غرفه الطعام
عبدالعزيز وهو يقعد جنب طلال ويطق على ظهر طلال بفخر : هـــلا بالغـــالي ....
طلال : هــلا حبيب قلبي
عبدالعزيز : شلـوونــك اليــوم !!
طلال : الحمداللهـ .. يسرك حالي
أم عبدالعزيز وهي تمد الشاي لطلال : هـااكـ يمه ...
طلال ياخذ منهـا شاي الحليب : تسلميـــن ....
عبدالعزيز يتصنع الغيرهـ : وأأنــا يعني .. ولد البطه السودهـ محد معبرنـــي
أم عبدالعزيز ببتسامه مشرقه : ووووي يعلني ماابجيـــكـ .. ( تمد له شاااي ) .. هـاااكـ يمه .. بس تحمل حاااار
عبدالعزيز وهو ياخذ الشاي من أمه : آآحسن خلـ يحرقني علشـان أتدلع مثل طلووولـ
طلال وهو يشرب من الشاي : عندك مرتك تدلعك
عبدالعزيز لطلال : " عندكـ مرتك تدلع " .. وأنت شحارك أنـا أأبي أتدلع بدل الدلع أثنيـــن .....
شيخه تتكتف وتقطع حوار عبدالعزيز : وأأأأأأنــاا يعني مابشرب شااااي اليوم
أم عبدالعزيز تمد لهـا شاااي : شفيكم علي ... شوي شوي .. بعطيكم كلكم
شيخه تاخذ الشاي من امهـا : آآآيــه ترى أأغـــااار أنـــا بعد
نزل مهند مسرع وسيدهـ لطلال وقف جنبه وباااااسه من قلب : نووووورت طلوووووول
طلال وهو يحظن أخو الصغير : هــلا .. هــلا .... صح النووم
مهند وهو يروح يقعد بكرسيه جنب شيخه : هــلا فيك ... هذي أختك طفرتنــي كرهتني عيشتي .. كل هذا تقومني
طلال ضحك
شيخه لمهند : علشـان لا قلت لك قوووووم تقوم .. مو متعلق باللحاااااف جنك صموونــه
مهند بملاغه : بجبـن ولـه بدون جبن
شيخه تدزهـ من راسه : ياملغــــــك
أم عبدالعزيز لشيخه : شيخوووووهـ .. كم مرهـ محذرتكم عن هالحركهـ ..
شيخه تفشلت وسكتت
مهند لأمه : شفتي يمه ... كلهـ مهزئيـن فيني ..... ولا جني ريااال البيــت
عبدالعزيز : آآيــه وأحنــا قوااطي البيــت الظاهر
مهند ببتسامه عريضه لأمهـ : هـاااااا .. كااهو عزوز قالها
عبدالعزيز : أصغر عيالك عزوز .. يالقوطي
مهند لعبدالعزيز وهو يسوي روحهـ كبير: لا رجاءا عبدالعزيز ... أنت أخترت أنك تكون قوطي وأنا ريال البيــت ..
كلن يمسك دورهـ وهو ساكت لو سمحت
عبدالعزيز بنبرهـ تهديديهـ: عمرك جربت شاااي حليب حااار على ويهكـ
شيخه ببتسامه عريضه : يقولون ينعش البشرهـ ههه
مهند : لا ماجربــتـــه .... جربه أنت وقولي أذا ينعش البشرهـ ولـه لا
عبدالعزيز : ممكن تبلع لسانك وتاكل تبـن ...
مهند بعبط وهو يدور على الطاوله بعدهـا قال لأمهـا : يمه .. مافي تبـن ؟!!! ( يكلم عبدالعزيز ) للأسف مافيــهـ
عبدالعزيز اللي أبتدت يعصب منه : أنجب وأكل وأنت ساااكت .... طالع مليغ على منو مادري
شيخه وهي تاكل من البيض اللي جدامهـا : هذي حركات عيســووهـ .. متعلم هالطبع منه
أم عبدالعزيز : يلا بسكم هوااش على الاكل ... أكلوا وأنتوا ساكتيــن مثل طلال
عبدالعزيز وهو يلتفت على طلال : آآآيــه مسوي فيهـا المؤدب والهادي .... وسااااكــــــت
طلال اللي كان ياكل لما تكلم عبدالعزيز بغى يغص لأنهـ ضحك
أم عبدالعزيز تطقه على ظهرهـ : هنـــي هنــي ...
عبدالعزيز لأمه : وخرى يمه يدج .. ماتعرفيـن تطقيـن صرااحهـ (وأبتدى يطق طلال على ظهرهـ بقوهـ زيــن مارجع اللي كلاهـ ) هــااااا ... زيـن اللحيـن
طلال اللي عيونه أنترست دموعه من هالغصه قال وهو يكح : الله يلعن أبليسك ... بغيت أتفل جبدي
ضحكوا كل اللي على الطاولهـ ونزلوا صالح ومعاني وشاركوهم القعدهـ
.
.

بيت بو فيصل

الساعه 12 الظهــر

كانوا كلـهـم قايميــن وقـاعديـن بغرفهم يتعدلون لأنهـ بو عبدالعزيز وعيالهـ بيجونهم على الغـدى
وبيـت أم أحمد بعد

في غرفه مشاعل كانت واقفه جدام الكبت تدور لهـا ثيـاب تلبسهــا
وبعد دقايق قليلهـ لقيت لهـا ثيــاب حلووهـ وكشخه
كانوا عبـارهـ عن تنورهـ وبلوزهـ نص كم

حطتهم على طرف سريرهــا وراحت طلعت الاكسسوارت اللي بتلبسهم مع ثيـابهـا
ولما جهزت كل شي دخلت خذت لهـا شور وغسلت شعرهـا

,
في غرفه لطيفه اللي كانت قاعدهـ على ركبهـا جدام الكبت تدور ثياب لسيف
سيف لأمه : ماما ,,,
لطيفه وهي تطلع بدلهـ حلوهـ : هـاا يمه ..
سيف : آبي ألبث ( ألبس ) بنطلووون ,,, ماأبي ثوب
لطيفه ترويهـ البدلهـ اللي طلعتهــا : شراايــك بهذي .. بتطلع عليك أتيــنن!؟
سيف هز راسهـ بالنفي ..
لطيفه ترد البدلهـ وتدور غيرهـا وبعد ثواني طلعت بدلهـ أحلى من اللي قبلهـا وقالت ببتسامه عريضه : هذي بتطلع عجيبه عليــكـ
سيف هز راسه بالنفي للمرهـ المليون : مااااأأبيهـا
لطيفه بيأس : سيوف الله يهدااك .. مابقت بدله ماطلعتهـا لك وكلهم مو عاجبيني .. شتبي عيل
سيف بعد تفكير قصير : عبدالله شنو بـيـلبـث ( بـيـلـبس )
لطيفه : وشتبي بعبدالله أنـت ...
سيف وهو رايح لعند باب الغرفه : صبري شووي ...
فتح البـاب وطلع من الغرفه وراح غرفه عبدالله طق البـاب وتم وااقف ينطر عبدالله يفتح لهـ
مافتح لهـ عبدالله
رجع طق الباب بــيــدينــه الثنتيـــن لحد مافتح عبدالله البــاب
عبدالله كان شعرهـ كلهـ ماااي باين انه توهـ ساابح : شفيـــك كسرت البــاب ...
سيف ببتسامه حلوهـ عريضه : شنو بتلبث ( بتلبس )
عبدالله : وشلك خص !!!!
سيف ببرائه وعفويه : آبي ألبث ( ألبس ) مثلك
عبدالله ببتسامه عريضه وهو ينزل لمستواهـ : والله فكرهـ تصدق .. ( قام وقف وهو ماسك يد سيف وقال ) تعال خـنشوف شراح نلبس انا وياكـ

راحوا غرفه لطيفه اللي كانت مطلعه ثلاث بدلات حاطتهم جنب بعض
وأول مادخلوا الا لطيفه تقول : مادري شمسوي لولدي انت .. مايتحركـ ألا فيك ..
عبدالله بضحك حلوهـ : يسموني معذب قلوب اليهـال
لطيفه وهي تضحك : ووويـ عشتووا ...
عبدالله يقرب صوب عمته ويوقف عند راسهـا : الا أقول عمتـي ... سيفوهـ عندهـ بنطلون جينز وتي شيرت أسود
لطيفه بعد تفكير قصير : مممممم .. أأيــه عندهـ .. بس ليش ؟؟؟
عبدالله : بنطقم أنــا ويــاهـ ..
لطيفه وهي تأشر على البدل اللي طلعتهم : وذولا من بيلبسهم أن شاللهـ ..؟
سيف يروح صوب أمه ويتعلق برقبتهـا : ماما حبيبتي خليني ألبث ( ألبس ) نفث ( نفس ) عبداللهـ
لطيفه طالعت عبدالله اللي قال لهـا : علشــان خااااااطري ... !؟
لطيفه سكتت شوي بعدهـا قالت : آآآفـ .. زيــن ,,, ( تكلم سيف ) بس بااجر بتلبس وحدهـ من ذولا ..
سيف يتعلق بأمه أكثر وبفرحهـ : أأأأنـــــــزيــــــن
عبدالله : آوكي عيل .. أنا بطلع بروح ألبس .. بعد مايصير أأشوفك وأنت تبدل عيييب صح
سيف لعبدالله : آآيــه عيب بث ( بس ) ماما تشوفني ... يلا أطلع
عبدالله يرفع واحد من حواجبه وقال بغشمرهـ وهو يتصنع الجديهـ: بعد ...!!؟ تطردنــي ....! خلاص أنـا زعلت ولا عاد أأشوفك جاي توطوط عند باب غرفتـي .. لا أحش ريولك حش سامعني
( وطلع من الغرفهـ وسكر وراهـ الباب )
سيف لأمه : زعل !
لطيفه وهي تطلع الجينز والــ ..تي شيرت : لا مازعــل .. يتغشمر معاكـ

,
,

جا بيدخل غرفته ألا عيسى اللي كان كاشخ وخالص قال : عبــووود !!
عبدالله يلتفت عليــه : هـــلا !!؟
عيسى : أأبي عطركـ اللي تعطرت به أأمس .. صراحه ريحته للحيـن لازقه بخشمي
عبدالله أبتسم وقال : أأأكيد بتلزق بخشمك ..... على بالك عطوري نفس عطورك بو عشر و15 .. ( بغرور مصطنع ) أنا ماأشتريهم ألا من أرقى الاماكن
عيسى : خف علينا بس ,,,, اللي يسمعك يقول ولد شيووخ ...!! وبعديــن عطوري مو بوعشر و15 ...( يرفع واحد من حواجبهـ ) عطوري أقل من 100 ماأخذ ( طبعا مو صج عبط )
ألا صوت جواهـر اللي جايتهم : فتحتوا محل عطورااات !!!؟
عيسى يلتفت عليهـا : تعالي سمعي أأخوج ... قال مايشتري ألا من أرقى ألاماكن قال .. ( يطالع عبدالله ) مادري من هو عاد
عبدالله وهو يتسند على باب غرفته ومازال يتصنع الغرور : أأقول يابو 100 ... تبي شي ثاانــي غير العطر لأنــي أبي أأدخل أكشخ وأتعدل .. خبركـ بعد أأخوكـ أذا طلع لهم جذي بدون لا كشخه ولا شي .. أحتمال الاغماء وااارد
عيسى : من الخرعهـ
عبدالله : ألا من زوود وسامتي وأنت الصـــاج
جواهـر تسكتهم : بس بس ... جنكم يهــال .. لآ أنت حلوو ولا هو ..... أأخلصوا علي ,,, آآبي 50
عيسى لجواهـر : حق شنوو ؟؟
جواهـر تتخصر : طلبت شغلات من السوبر ماركت وبأي وقت بتوصــــل !!!!
عبدالله : أأخذي ع الحســاب ,,,,
جواهـر : لا واللهـ ... مااابي عيوني...يلا واحد منكم يتكرم ويعطيني بسرعهـ.. بدل ماكل واحد فيكم صاير جنه ياهـل عطري أحلى وعطري أحلى
عيسى لعبدالله : مب جنهـا أهانتنــا !!
عبدالله اللي مازل متسند على باب غرفته قال لعيسى : شكلهـا جذي .... ( يكلم جواهـر ) .. أأسفيـــن .. طلبي الفلوس بأسلوب عدل بعديـن نفكر نعطي
جواهـر تقرب صوب عبدالله : بتعطينـي ياعبيد بالطيب وله شلوووون
عبدالله يرفع واحد من حواجبه : أأأسف ... طلبي الفلوس بأسلوب عدل
جواهـر طالعته بتحدي .. وعبدالله يطالعهــا بتحدي أكبر
جواهـر فتحت باب الغرفه ورجعت على ورى
وطـــااااح عبدالله على ظهرهـ أول ماأنفتح البــاب بما أنهـ كان مسند جسمهـ على بــاب غرفته
جواهـر وهي تتكتف : علشـــان ثاني مرهـ ماتطولهـا وهي قصيرهـ ...
عيسى مااات من الضحك على شكل عبدالله وهو طاااايح : بــااااااااالـ ... راحت الشخصيه ياعمي
عبدالله اللي حس ظهرهـ أنكسر قال ويدهـ على ظهرهـ : يابنت .....
قاطعتهـ جواهـر : بـــــدر الـ( ... ) أروح أطلب من فيصل واايد أبرك لي

وأبـتــعدت عنهـم

عيسى وهو يمد يدهـ لعبدالله ويوقفه : أأهــانــتــــك صراحهـ
عبدالله وهو يوقف : مستقويــه اختك ذي ... بس دوااهـا عندي أأنــا أعلمك فيهـا اليوم
عيسى وهو يدخل غرفه عبدالله : أنت وجواهـر تقول توم وجيري ... راسكم براس بعض
عبدالله وهو يدخل ورى عيسى : أأخلص خذ العطر اللي تبيــه وأطلع .. ببدل ثيــابي
عيسى وهو يتعطر من عطورات عبدالله: آآووكـــي ... لحظه بس
عبدالله : خذ العطر معاك وأطلع .. مابقي شي على جيت عمي
عيسى اللي خلص تعــطــر ألتفت على عبداللهـ وقال: سمعت الوالدهـ تقول بيت الجيران بيجون بعد
عبدالله بستغراب : من صجك !!!
عيسى : أأيــه من صجي ... أن شالله مايجي معاهم ولدهم ... لأنه لو جاا .. بنضطــر نجابل ويهــا بالميلس
عبدالله وهو يناافخ : آآآآآآآآآووووف ... أأمس جابلنــا ولد عمك ( يقصد طلال ) .. واليوم هذا أأحممد .... اللــه يعينــا بس
عيسى وهو طالع من غرفه عبدالله : أأقولك مادري من ويــن يتحاذفوون علينــا

غرفه مشاعل

طلعت وهي تنشف شعرهـا من المــاي وبعدهـا شالت الفوطه من على شعرهـا وخلتهـ مفتوح على طولـه
وقعدت على التسريحه مجابله المنظرهـ وتمشط شعرهــا
وبعدهـا قامت شغلت الاستشوار ورجعت تنشف شعرهــا من المــاي لحد مارجعت لهـ حيويتـه ونشــاطه ونشف من المـاي
لفته عــادي وخلته خصلات منه على ويهـا وخصلات ناازلهـ من ورى بطريقه عشوائيــه بس حلووهـ
خذت الكحــل وفحمت عيونهــا ,,, طبعا هي ماتحط كحل الا بالمناسبات لأنهـ عيونهـا حلوهـ بدون كحــل
ولما خلصت ,,, خذت المسكرهـ وحطت على رموشهـا ,,, وأخر شي خذت القلوس ومررتــه على شفايفهــا
وبجذي تكون خلصت كل شي يتعلق بويهـا ,, ماتبي تحط مكيااج ودنيـــا
جذي نــاعم حيــل .. وايد كيوت على شكلهـا

قامت من مكانهـا وراحت لبست أكسسواراتهــا وزاااد جمالهـا
ولما جيــكــت على نفسهــا ,, أرتسمت أبتسامه رضى على شفايفهـا وهي تشوف نفسهـا جدام المنظرهـ
لفت حول نفسهـا بطريقه مو سريعه ,,, وتأملت روحهـا .. ولما حست بالرضى على شكلهـا النهـائي
طلعت من غرفتهــا
ونزلت تحت شافت فيصل ولولوهـ وأم فيصل قاعديــن بالصالهـ يسولفون

مشاعل لأمهـا : يمـــه .. شراايــــج ( تلف حول نفسهــا ) .. حلووو !!
أم فيصل : بسم الله عليج يمه ... قمر 14 .... ( تقوم من مكانهـا وتروح صوب مشاعل ) .. تعالي يمه خل أبخرج أأخااف عليج أنا بعد ... لا يعطونج عيــن تروحيـن من يدي
مشاعل ببتسامه عريضه حلووهـ : وووويــه لهدرجهـ أأنــا حلووه
فيصل بصوت عالي : آآآآآآآآآكيــــد .. مو أأخوج فيصل
مشاعل لفيصل : ووووي فديت طواايف فصوولي أنــا
فيصل يتنحنح : آآحم آآحم ... لا لا جذي أأخذ مقلب بروحي آنــا
مشاعل طالعت لولوهـ اللي شوي وتنفجر من القهر والحرهـ وقالت متعمدهـ تزيد غيضهـا : أأأخذ مقلب برووحك ...
( تطالع لولوهـ وتوجهـ الكلام لفيصل ) مو أنت أخوي !! خلاص أتفــدااااكـ ليــن أأقول بس ,,, ومحد يمنعنــي صح فصولي
فيصل يضحك لأنه حس بغيرهـ لولوهـ قال لمشاعل : صح ياطواايف أهل فصوولي
مشاعل تلتفت وتعطيهم ظهرهـا برقه ودلع وتروح مع أمهـا علشـان تبخرهـا

لولوهـ وهي تدز فيصل : شفت أأختكـ .. تسوي هالحركات علشـان ترفع ضغطي
فيصل وهو ياكل من المله الصغيرهـ اللي جدامه وكان فيهـا حب قال : يـابنت الحلال ... أأخت تتفدى أأخوهـــا ... شصار يعني .. شفيهـا أنتهت الدنيــا؟؟
لولوهـ : ألا فيهـا وفيهـا بعد ,,,, راايـحــه مترصصهـ لي بلبسهـا اللوعه ذيــه .. وجااايه تفتر جدامنــا ( تقلد طريقه كلامهـا ) .. شرايج يمه حلووو ,,,
فيصل للولوهـ : تراااج تغاارين من ظلج بعد لو تلاحظيــن ... !! اللحيـن أنتي من صجج تغارين علي من مشاااعل ...
( بصوت شوي عالي بس مو بصراخ ) ترااهــا أأختي .. ( يأكد على الكلام ) أأأأأأأأأأختـــي ..,,, شنو بتزوجهـا عليج مثلا
لولوهـ تتكتف : كل شي يصير بهلـ زمن
فيصل يلتفت عليهـا بستغراب كبير وهو مب عاجبه كلامهـا : هــاااااا !!؟ ,,,
لولوهـ بنفاذ صبر : أأكل أأكل حب ... أأصلا أنت تحب مشاعل أأكثر مني .. أأعرفك أنا
فيصل : أأحبج كثر ماأأحب مشاااعــل ... وبلا دلع البنــات الماصخ ذي
لولوهـ : دامك تحبني كثر ماتحبهـا ... لا تحبني أأحســن ,,, ياتحبني انا أأكثر يا ماأبي حبـــك
فيصل أطلق ضحكهـ من قلبه على هبال لولوهـ
ولولوهـ زااد غضيهـا وقالت : ماافي شي يضحك زيـن... على شنو تضحك
فيصل وهو مبتسم بنبرهـ جديه : من صجج أنتي وله تتغشمريــن
لولوهـ تقوم : أأروح دااري واايد أأبـــركـ ... مستلمني طنازهـ مع ويهك
فيصل يمسكهـا من يدهـا ويسحبهـا ويخليهـا ترجع تقعد : قعدي أأشوف .... بلا قلـة عقل ... ( ياكل من الحب وهو يقول ) .. تغـــار من مشاعل .. !!
( يطالعهـا وهو يضحك ) والله حااااالــــه !!

فوق بغرفه أم فيصل

كانت أم فيصل تبخر بنتهـا عن العيــــن
ومشاعل مختنقهـ
مشاعل وهي تكح : خــــلااااااص يمـــه .. أأختنقـــت !!
أم فيصل وهي تحط المدخن على التسريحهـ : بعد أأخاف عليج ...
مشاعل : هذا مكياج خفيف وجذي .. عيل لو حاطهـ فل ميك أب .. شراح تسويـــن
أم فيصل بغشمرهـ : أأحطج بغرفه وأسكر عليج وأأحكر الغرفه بالبخور علشــان بس محد يصكج عيــن
مشاعل ضحكت وأم فيصل شاركتهـا الضحك
شوي ألا جواهـر داشه عليهم وهي في كامل أناقتهـا
جواهر لأمهـا : يمه عطيني بلبس من أكسسواراتج ... مالوتي مايجون عدليــن ع ثيابي
أم فيصل وهي تطق على صدرهـا : ووووي جوجو .. شمسويه بعمرج ..
جواهـر شكت بروحهـا : ليش !! شفيني .. ( تطالع ثيابهـأ ) شمسويـه
أم فيصل وهي تفتح قوطي البخور وتحط شوي منه بالمدخن : تعالي بس تعالي .. خل أبخرج ..
جواهـر تتنهد بأرتياح : وهـ خرعتيني ... عبالي شكلي غلط
مشاعل : ألا تيننيـــن
جواهـر وهي تروح صوب أمهـا علشان تبخرهـا : وأنتي شله ماحاطهـ مكياج ...
مشاعل : لا لا ماأبي .. قلوس وكحل كاافي
جواهـر : ووي كيفج ... كنت بمكيجج بس مالت ..مووو وي حد يمكيجج
مشاعل بغشمرهـ : بس ذلينــا على مكياجج اللحيــن ...
جواهـر تتصنع الغرور : حبيبتــي .. أأنــا لو أفتح صالون .. حريم الدوحه كلهم يجوونــي
أم فيصل لجواهـر : كلش يا ألاء دشتي ... أأشوف أأهوو وقفي عدل خل أبخرج ,,,,,
جواهر تمد بوزهـا : كلهـ مكسريـن مياديفــي ,,, مابتعرفون قيمتي ألا أأذا خذاني الريل وتركت لكم البيـت
أم فيصل من ورى قلبهـا : ألا بيفضى البيـت من حنتج وسندارتج كل يوم .. مع عبداللهـ
جواهـر تتصنع الزعل : بعد ..!!؟ تبينهـا من اللهـ ,,,, أشوهـ أنه ولد عمي سلطان خااطب وله جان قطيتوني عليهـ قلتوا له خذهـا مانبيهــا
أم فيصل : بس بس .. ياطووول لسااانــج يبيلهـ قص
مشاعل وهي تضحك : زيــن كاهو طلال بقــى .. يعني بياخذونج ويقطونج عليــه
جواهـر ردت بسرعه : يخسي ألا هووو ... هذا اللي ناقصني بعد
مشاعل تلاشت الابتسامه لما سبت جواهـر طلال وقالت بنبرهـ تشبه اللوم: ليش كلكم ماتحبوونـــهـ ..!؟
أم فيصل تغير السالفه : أأقول يمه ,,, نزلوا تحت الصالهـ ... وطلعوا الفواله من المطبخ حطوهـا بالصالهـ الرئيسيـه
جواهـر لأمهـا : فصول قاعد تحت ويرعى بالحب ... تلاقيــن خلصهـ
أم فيصل : لا عادي ... مهب ضروري الحب ,,,
جواهـر : زيــن يمه أأبي أكسسوار حلو جذي مع ثيابي علـشـ................

وبس هذا اللي سمعته مشاعل من كلامهم
لأنهـ تفكيرهـا رجع قادهـأ لطلال للمرهـ الألف
عضت على شفتهـا السفليــه وهي تحس بحزن كبير بقلبهــا
معور قلبهـا حال طلال .... بتموت وتعرف السبــب
ليش الكل يتهرب من أأجابة سؤالهـا ,,,
وهو سؤال وااحد مافي غيرهـ لهدرجه أأجابتهـ صعبه ..!!
سؤال واااحد علقهـا بطلال .. وخلا قلبهـا ينبض بشعور غريب تجـاهـهـ
( من هـــــو طـــــلال !؟ )
سؤال بسيط من ثلاث كلمات .. لكن معناهـ كبير بقلب مشاعل
من هو طلال ... بحياتهـا
ومن هو طلال .. اللي شافته بالمستشفــى
ومن هو طلال .. اللي شافته ببيت عمهــا
ومن هو طلال .. اللي يعاملونه أقسى معاملهـ
( من هـــــو طـــــلال !؟ )

جواهـر بصوت قطع أفكار مشاعل : ياااهـوووو ... أألوووو .. وويــن وصلتي
مشاعل أنتبهت لهـا وقالت بشبه أبتسامه : لا ولا شي .... بروح أطلع الفوالهـ من المطبخ .. عن أذنكم
طلعت من غرفه امهــا وقلبهـا بينقز من صدرهـا لو ماعرف أأجوبهـ لتساؤلاتهـ
نزلت من الدري وعينهـا بالارض لحد ماأصطدمت بجسم
مشاعل رفعت عينهـا ألا بعيسى
عيسى : شفيـــج تمشيـن وعينج تحت ... لهدرجه مؤدبــه
مشاعل أبتسمت له وعدته ونزلت لتحت وراحت المطبخ
عيسى بستغراب : يـه !! شفيهــا ...لا يكون زعلانه مني .... تسويهـا بنت مريم
راح فوق وهو حاط ببالهـ بيراضيهـا بعديــن
,
,
على الساعه 2 الظهــر
ألا بيـت بو عبدالعزيز واصليــن
الحريم راحوا دااخل عند الحريم
أمــا بوعبدالعزيز وعبدالعزيز راحوا الميلس عند الشبــاب
آدري بتتسألون بتقولون .. ( ويــن طلال !! .. ليش ماجى معاهم ) ..
طلال رفض أنهـ يروح معاهم بيت عمه .. بحجه أنهـ بيطلع مع سلمــان
لأنهـ مو ناقص نظرات فيصل وأخواانهـ ... وأهانات منهم
وبالمرهـ علشــان .. لا يرتكب غلطه .. تهدم كل اللي بـــنـــاهـ
,
,
في السيتي سنتـر
كان سلمـان عازم طلال على قهــوهـ في أحدى هالكوفي شوبات
بمناسبه رجوع طلال للبيــــت
سلمـان بفرحه : تصدق فرحااان لك واايـــد
طلال : حبيب قلبي واللهـ .. كنت عــارف أصلا أنك راح تفرح فمن جذي قلـت لازم أأقولك
سلمـان بتهديد : أصلا مو أحسن لك لو ماتقول لي ,,, جان والله ياطلول خليتك تكرهـ أأسم سلمـــان وطااريــه
طلال ببتسامه عريضه وهو يتنهد : تصدق حااااس روحي مرتـــااااح ... وكأنهـ حمل وأنزااح عن صدري ,,,
سلمان : دووووم أن شاللهـ يالغالي ... دووم
طلال وهو يحرك القفشه ( الملعقه ) داخل القهوهـ ببطئ والابتسامه على شفايفه وبعد صمت قصير قال : تصدق .. حاس أني قربت للي أبيـــهـ
سلمـان وهو يشرب من قهوته : دامك مخلص النيــه .. توكل على اللهـ .. وأن شالله بتحقق اللي تبيـه
طلال يحط القفشه جنب قهوته وقال وهو يرفع نظرهـ لسلمان : بس باقي .. عمي وعيالهـ .. للحيــن كارهيني
سلمان بنبرهـ جديه لطلال : شووف عمك على عيني وعلى راسي .. تبي تغير نظرتهـ لك أنت حر .. بس عيالهـ نصيحه مني ابتعد عنهم
باين أنهم مايلاعبون بهلـ موضوع يعني لا تفكر أنك تغير رايهم
طلال : ياخي ليش ماتعطيني بووش لجدام ,,,, قولي مثلا ... كلمهم .!!. حاول معاهم ...!!.. وأن شاللهـ بيقتنعون ,,, مو على طول تسكرهـا بويهي
سلمـان بجديهـ أكبر من اللي قبلهـا : تدري لو قلت لك كلمهم وحاول معاهم .... جني أقول لك روح ذل روحك ذل لهم !!! وأنا ماأرضى على رفيجي المذلهـ ,, وبعديـن أهم شي عمك يرضى عليك مو الثلاثي المرح ..
طلال بعد صمت مادام ثانيـه : تهقـى !؟
سلمان : ألا أهقى وأهقى وأهقى بعد ... شفيك أنت .. لا بعد روح طيح عن ريلهم وترجاهم يسامحونكـ .... مايبون يصدقونك لا يصدقون الزمن بيثبت لهم هالشي ...
طلال طالع سلمان ببتسامه كلهـا أمتنان : ودي أأحب رااسك صراااحهـ ......
سلمان بغشمرهـ : للحيـن ماشيبــت .... ههههههههههـ
طلال ضحك بالخفيف وشرب قهوته

,

بيت أم أحمد

مسك وهي تلف الشيلهـ على راسهــا : هـا يمه ... بنروح اللحيـــن
أم أحمد تلبس شيلتهـا وتقول : صبري يمه شوي ... شفيج مستعيلهـ على الطلعه
مسك أنحرجت وقالت ترقع السالفه : لا بس خوفتي نتأخر
شهد اللي كانت جاهز وقاعدهـ على الكرسي وحاطهـ ريل على ريل قالت : اللي يسمعج يقول بيتهم بأخر الدنيـــا .. مو جنه بينا وبينهم طوفـه
مسك تلتفت عليهـا : ولو.. المفروض مانتأخر عليهم ... والحيـن حزت غدى ... مب عدله يقعدون ينطرونـــا وأحنا هني على أقل من مهلنـا
أم أحمد تقطع حوار مسك : بـــــس .. بـــــس ... شفيج !!! من أمس وأنتي هذي حنج .. كل هذا ملهوفه على الروحهـ
مسك خافت تنفضح قالت بتوتر : لااا ... بس ... أنـــا ... أنـا ماأبي ...
قاطعتهـا شهد وهي تقوم وتحط الغشوهـ على ويهـا : خلاص مالهـ داعي تبرريــن ... يلا خلـ نمشي
أم أحمد لبناتهـا : أحمد ويــن
شهد : طالع مع ربعهـ ...
أم أحمد : الله يفشلهـ هالأدمي ... قايلهـ له بنروح بيت الجيران .. وأبيه يجي ,,,, يروح يطلع مع ربعه
شوي ألا صوت أحمد : من أأغيب دقيقه أأشتغل الحش فيني
أم أحمد ألتفتت عليه وهي تقول : شرفت
أحمد : آآآيـــه شرفت ...
شهد بستغراب : مو أنت قايل بتروح مع ربعك !!
أحمد وهو يعدل غترته : وأنتي أي شي تصدقيـنــه !!؟
أم أحمد وهي طالعه : يلا يلا أمشــوا ... تأخرنــا على المرهـ

طلعوا من البيت وأحمد يمشي جدامهم وأمه وخواته وراهـ لحد ماوصلوا بيت جيرانهم
احمد طق الجرس شوي ألا يفتح له
عيسى اللي قال بقلبه ( اللهم طولج ياروح ) : هــلا ..
أم أحمد : هلا ياوليدي ... أمك موجودهـ ..
عيسى أنتبهـ على أم أحمد والحريم اللي وراهـا وقال : أيــه موجودهـ .. حياكم تفضلووا ...
دخلوا أم أحمد وبناتهـا وراحوا صوب باب الصالهـ
ودخل أحمد لاحق أمه وخواتهـ
عيسى وهو يمسكهـ من ذراعه : تعال أنت ... ويــن رايح !!؟؟
أحمد وقف وطالع يد عيسى اللي ماسكه ذراعه وبعدهـا طالع عيسى وقال ببتسامه : أنت قلت حيااكـم
عيسى وهو يهد ذراع أحمد ويسكر باب الحوش : للحريم مو لك ... ( يطالعهـ وببتسامه تحمل نبرة أستهزاء ) .. وله عاد روحك منهم
أحمد طالعهـ من فوق لتحت وقال ببتسامه على جنب : مقبـــولــه ... بطوفهـا لك هالمرهـ
عيسى ضحك ضحكه قصيرهـ جدا جدا بستهزاء وقال : تفضل على الميلس ...ياأخ أحمد
أحمد وهو يمشي متجهـ لباب الميلس اللي أشر عليـه عيسى : دااام فضلك

طق الباب ودخل
وشاف أثنيـن ريايل كبار واحد منهم مافي ويهـأ ولا شعرهـ بيضه ( اللي هو بوفيصل )
والثاني فيـه شيب خفيف على ويهــا ...
وثلاث شباب قاعديـــن
أحمد ببتسامه : السلام عليكم
كلهم : وعليكم السلام والرحمهـ
بوفيصل وبوعبدالعزيز يوقفون ويسلمون عليــه
بوفيصل : أنت أحمد .. ولد أم أحمد .. صح !!
أحمد اللي راح صوب الشباب يسلم عليهم بعد ماسلم على بوفيصل وبوعبدالعزيز قال : آآيـــه عمي .. أنا ولد أم أحمد
بعد ماسلم قعد جنب عبدالله بكل وثوق
عبدالله ألتفت عليـه طالعه بس ماسوى لهـ سالفهـ
بوفيصل : أبوك جا معاك ولــه جاي بروحك
أحمد بشبه أبتسامه قال : الوالد متوفي
بوفيصل حس أنه أحمد تغيرت ملامحه من طاري ابوهـ وكأنهـ تضايق قال : الله يرحمهـ أن شاللهـ ,, من متـى ؟؟
أحمد : من زمــــااان .. بعد ماجات أختي توفى هو ( يقصد مسك )
بوفيصل يحاول يطلف الجو قال : ... بس بايـن أنك ريــال بمعنى الكلمهـ
أحمد قالهـا بوثوق تام وفخر كبير : تربيه حريم الله يعافيك
الشباب اللي قاعديـن جنبـه ألتفتوا عليـه مستغربيــن
أحمد طالعهم وهو مازالت ملامح الفخر معتله ويهــا
بوفيصل أبتسم لهـ بلمحة أرتباك بما أنه الجو هدى واايد قال : ونعم التربيــه واللهـ ... شتشرب ؟
أحمد : آآي شي ... عادي حار بارد كلهـ وااحد ..
عبدالله وهو يقوم : زيــن دقايق ..بس

,
,
طلع عبدالله من الميلس وللحيـن صدى جملة أحمد يتردد بأذنهـ
( تربيـه حريم !!! )
غريبه واحد مفتخر بهلـ شي .. رغم أنه البعض يخجل من كونه متربي على يد حرمه !!!!!
مايدري ليش كبر بعينه أحمد ,, مليون مرهـ
راح طق باب الصالهـ وفتحه شوي بدون مايدش وتنحنح وقال : دررررررربـ

تغطوا الحريم
بستنثناء أم فيصل وأم عبدالعزيز ومشاعل وجواهـر

دخل عبدالله وعينه بالارض وراح المطبخ سيدهـ
مسك من شافت عبدالله داش رجف قلبهـا مليون ألف مرهـ بالثانيــه وأرتسمت أبتسامه عريضه على شفاتهـا

بالمطبخ عند عبدالله اللي شال الصينيه مالت الدلال وطلع من المطبخ وصل لعند البــاب حاول يفتح بس ماقدر
قامت جواهـر وراحت تساعدهـ
جواهـر وهي تفتح الباب قالت بهمس بالعافيـه سمعهـا عبدالله : مسوي فيهـا تستحي هـاا .. علينـا !!!
عبدالله طالعهـا وهز راسهـ يميـن ويسار على أفكار جواهـر وطلع من الصالهـ على الميلس واجهته نفس المشكلهـ
حط الصينيـه على الارض وفتح الباب شوي ورجع شال الصينيــه ودخل
وقال لأحمد بأبتسامه بعد ماحط الصينيـه : شاي ولـه قهوهـ .. ؟
أحمد يبادله الابتسامه : اللي يجي منك يالغالي ...
عبدالله صب له شاي ومد القلاص لهـ وقال : تفضل
أحمد أخذ الشاي وهو يقول : داام فضلك
رجع قعد عبدالله بمكانهـ اللي هو جنب أحمد
بوفيصل اللي حاب يتعرف على هالولد أكثر وأكثر قال : عندك أخوان أصغر منك .. ولـه أنت الولد الوحيد
أحمد بعد ماأخذ رشفه من الشاي قال : لا عمي .. أنا الولد الوحيد .. وبعديـن بنتيــن
بوفيصل هز راسه بتفهم : الله يخليهم لك ... ( ببتسامه عريضه ) .. وترى الشباب هني كلهم مثل أخوانكـ
أحمد : آآآكيـــــد

,
,
,
,




داخل بالصالهـ عند البنـات
شهد كانت تسولف أكثر شي مع جواهــر وكل سوالفهم عن المكياج
شهد بدهشه : والله من صجج .. هذا أنتي مكيجه روحج ؟؟
جواهـر : ههههـ أأيــه قلبي .. شفيج مو مصدقهـ
شهد : واااي صراحه فن ... شوفي بليله عرسي أبيج تمكيجينـي هههههههـ
جواهـر تضحك : هههههههـ تطنزيـن
شهد : لا والله من صجي .. عاد حلاتي اكشخ بمكياجج جدام رفيجاتـي .. يااي وناسهـ هههههـ
جواهـر بخجل خفيف : يلا عاد .. لا تمدحيني واايـــد .. أأغتــر بعمري بعديـن
شهد : هههههـ أغتري من حقج ... الا ليش ماتفتحيــن صالون ..... ؟
جواهـر : لا وي من صجج ...!!؟ ماأبي ... أنا ماأمكيج ألا قرايبي بس ,,, وبعديـن لا فتحت صالون بتنقلب من هوايـه ألى شغلهـ وراح أكرهـا بسرعهـ
شهد : بهذي صدقتـي .. الهوايه لا صارت شغله ... تنعاف
جواهـر : ألا ماقلتي لي .. أنت شنو الشي اللي تبدعيـن فيــه !!؟؟
شهد بعد تفكير قصير : مممممم .. الرسم .... أأحب أرسم واايـــد ,, بس طبعا بأوقات الفرااغ
جواهـر : شترسميــن !!؟
شهد وهي تبعد خصله عن ويهـا : والله وايد أشيــاء ...
جواهـر : مثل شنو وايد أشيـــاء ....
شهد : أعرف أرسم كرتون .. و .. ( تفكر ) .. مناظر طبيعيـه ... و ..( سكتت شوي تفكر بعدهـا قالت ) خرابيط البنات يعني
جواهـر ببتسامه حلوهـ : عيل لازم ترسميـن لي بيوم رسمه حلوهـ من يدج
شهد : بس بشرط ...
جواهـر : بعد شرووطـ !!
شهد : لازم حبيبتــي ....هههههـ
جواهـر : أأمري
شهد : تمكيجينـي بيوم أذا عندي مناسبه ...
جواهـر تأشر لهـا على عيونهـا : من عيوني الثنتيــن قلبي

--------

بعد دقايق حطوا الغــدى وقاموا الحريم كلهم قعدوا على طاولهـ الطعام علشـان ياكلون
أم فيصل , جواهـر , مشاعل , أم عبدالعزيز , لولوهـ , شيخه , معاني , أم أحمد , شهد , مسك , لطيفه , سيف

أما صالح ومهند فـ حزت الغدى طردوهم من الصالهـ وخلوهم يروحون يتغدون بالميلس مع الشباب

-------

مهند وهو رايح الميلس : يوعــااااان بمووووتـ ...
صالح ساكت لأنهـ اليوع ذابحه أكثر من أخوهـ

مهند فتح باب الميلس ودش على طول لا أحم ولا دستور
بوعبدالعزيز بنبرهـ حادهـ لمهند : ماتعرف تطق البـاب !!؟
مهند تفشل : آسف يبه ..
بو عبدالعزيز : تعالـ .. أقعد أكل
جا مهند وقعد جنب عبدالعزيز بينما صالح راح قعد جنب أبوهـ
وأبتدوا ياكلون ,,

خذوا الشباب على أحمد ,,, وأرتاحوا لهـ وأولهـم عيسى اللي كان كارهـه من الحركه اللي سواهـا أأخر مرهـ
بس لما تعرف على أحمد من قريب ... لقـى أنه أنســان ثاني غير اللي يبيــن من شكلهـ
,
,
عبدالعزيز لأحمد : الا ماقلت لي ... تشتغل !!
أحمد : لا بطــالي ...
عيسى بفخر : يعني مثــلي ..
احمد يبتسم لعيسى : الظاهـر أنا وأنت البطاليـه هني بس ...
فيصل بغشمرهـ : لا لاتحاتون .. معاكم مهند وصالح .. ههههههـ
ضحكوا الشبـاب
بوفيصل : مفتخريـن أنكم بطاليـه يعني... المفروض تشتغلون وتكدون على روحكم
أحمد : على أيدك ياعمي ... ويـن مارحنـا مالقينـا شغل ,,, شـنسوي يعني ... وبعديـن لا قعدنا بالبيت بطاليـه,,, قالوا لنـا أنتوا فيكم وأنتوا يخطيكم
بوعبدالعزيز بتسأل: شنهـي شهادتك
أحمد : ثانويــه بس ....
بوعبدالعزيز : حلووو ... شهادتك تقدر تشغلكـ ..
أحمد : بشنــو مثـلا !!؟
بو فيصل : شرايك تشتغل عندنــا ... ( يطالع أخوهـ ويرجع يطالع أحمد ) .. محتاجيــن موظفيـن أأحنــا
أحمد ببتسامه : أأكيد بوافق .... دامك بتشغلنــي
بوعبدالعزيز لأحمد : خلاص عيـــل ... جيب أوراقك .. واحنا نشوف ويـن نقدر نحطك
عيسى لأحمد بغشمرهـ : قام سوقك ياعمي ... مبروووكـ مقدمـ(ن)
أحمد : الله يبارك فيك
بو فيصل : وأنت بعد ياعويس ... بتشتغل معانا بالشركهـ ...
عيسى ضاق خلقه من هالطاري قال : يبه مايحتاي ... العيلهـ كل آبوهـا تشتغل بالشركهـ .. واللحيـن أنظم لكم أحمد ,,, يعني أنا زيادة عدد بس

وتموا مني مناك .. ومني مناك ... ليـــن غير عيسى السالفهـ بطلعت الروح
ماصدق يفتك من هالطـــاري !!!


العصـر

أستأذنون بيت أم أحمد لأنهـم بيروحون يزورن أهل لهم
أصرت عليهـا أم فيصل تقعد شوي بس أم أحمد قالت ( أن شاللهـ اليايات أكثر )
شالــوا نفسهم ومسك شوي وتنفجر من الحرهـ ... لآنهـا ماشافت عبدالله ألا مرهـ وحدهـ بالعافيـه لمحت ويهـا
سلموا على بعض الحريم
وطلعـوا أم فيصل وجواهـر يوصلون أم أحمد وبناتهـا

عند باب الحوش كان واقف أحمد مع فيصل وعبداللهـ وعيسى ينطرون أم أحمد علشـان يسلمون عليها ويعايدون بهـا
أول ماقربت عايدوا بهـا شبابنــا
ومســك شقـت الحلج من هالاذن لهلـ الاذن وأستغلت ساالفه أنها متغشيـه ولا نزلت عينهـا عن عبداللهـ
بس اللي ماتعرفهـ مسك أنهـ ويهـا يبيــن بسبب اشعه الشمس اللي ضـاربـه بويهـا
عبدالله أنتبه على نظرات مسك لكنه يتصدد ويقول بقلبه يمكن ماتطالعنــي
لكــن تأكد أنهـا تطالع ,,, لما تحرك أحمد من جنبه وطلع من باب الحوش على أنهم بيروحون بيتهم
وطلعوا وراهـ أم أحمد وشهد
وطلعت مسك أخر وحدهـ وعينهـا على عبداللهـ
عبدالله قعد يطالع ثيابـه يشوف فيـه شي غلط ولـه ملفت للأنتبــاهـ علشـان تقعد تطالعهـ
كان شكلهـ غبي واايد وهو يطالع نفســه وثيابهـ
فيصل لعبدالله : شفيـــــك !!!!
عبدالله أنتبه لفيصل وقال : هـااا ...؟ لا ولا شي ,,,, تعال فصول بقولك ... شكلي غلط !!؟
فيصل بطنازهـ : والله وأنت تطالع رووحك شكلك مليون بالميه غلطـ
ضحك فيصل على عبدالله ورااح الميلس
وأم فيصل رجعت دااخل عند الحريم
تم عبدالله وااقف مستغرب ( دام مافيني شي غلط !!؟؟ شحقه عيل قاعدهـ تطالعنـي !؟ )
عيسى لعبدالله : أأمش خل ندخل داااخل ,,,,
عبدالله يحاول يشيل سالفه نظرات مسك من بالهـ رد على عيسى وقال : ويــن دااخل !!؟
عيسى : دااخل الصاله بعد ويـــن ,,,
عبدالله رفع واحد من حواجبه : ماصدق طلعوا أم أحمد وعيالهـا ,,, طيران بيدخل الصالهـ
عيسى يدزهـ من كتفهـ : شقصدك !!
عبدالله : ولا شي ,,, أأنــا عن نفسي بطلع مع ربعي اللحيــن ...
عيسى : عمي وعيالهـ هني ... وأنت بتطلع تهيـت
عبدالله وهو رايح صوب سيارته : والله هم مب غرب ,,,
عيسى ماحب يعور راسه مع عبدالله اللي أبتعد عنه واايد
راح الصالهـ

طق البـاب وتنحنح تغطوا لولوهـ وشيخه ومعانـي ودخـــل عيسى

عيسى ببتسامه عريضه وهو يطل عليهم: أشتقتوا لي !!؟
أم عبدالعزيز ابتسمت له : تعال يبه أقعــد ... ماشفناك هاليوميــن ...
عيسى يدخل ويسكر الباب و يقعد جنب جواهر : كل هذي ماشفتونـــي ,,, أأمس على الغدى جابلتكم
أم عبدالعزيز : آآيــه بس ماقعدنـا معاكـ
عيسى : كاني جيت برسم الخدمه علشـان تقعدون معاي ,, وتسولفون وتفرجون عن صدركم ,, أأدري الدنيـا من دونـي هم
جواهـر : عشتوو
مشاعل لعيسى : آآآقول عيسى شرايك تطلعنــا !؟؟
عيسى بعفويه : وليش ابوي مايطلعكم .. وله هالعيد غير !!
أم فيصل : أأبوكـ بيطلع اللحيـن مع عمك ,,,
عيسى :والله ,,, ماقالي ؟
أم فيصل : توني مسكرهـ من عندهـ وقال لي بيروح مشوار مع عمكـ .. هـااا شقلت
عيسى سكت يفكر
شيخه : آآآآآآوووف .. بس بيذلنــا اللحيـن على الطلعه .. أذا بتودينا قول بوديكم وأذا لا ... بكلم عزوز يودينــا

جابوا طاري "عزوز ".. أنطق باب الصالهـ وجا صوت عبدالعزيز : دررررب
تغطوا باقي البنــات
بستثنــاء أم فيصل أم عبدالعزيز ولطيفهـ

دخل عبدالعزيز وقال بلوووم : الحيـن انا ملتعن بالميلس ... وأنتوا متجمعيـن هنــي
عيسى : شدراني على بالي .. أبوي وعمي عندك
عبدالعزيز يقعد على كرسي بروحهـ قال : أبوكـ وأبوي طنشوا لي وشالوا روحهم وطلعوا ... وعبود مادري ويـن ذلف
عيسى : عبدالله طلع مع ربــعه ... زيــن فيصل ويــن ؟ مو معاكـ
عبدالعزيز : بلا معاي ... اللحيــن بيجي ,,,
شيخه لأخوهـ : عزوزي حبيبي .. شرايك تطلعنـا اليوم نتمشى .. ولد عمك ذلنــا
عبدالعزيز رد بسرعه : لا لا لا .. ياروح أأخوج ... أنا مواعد الحب اليــوم ,,,, بمشيهــا .. خلوا عيسى ولـه فيصل يطلعونكم
عيسى رد : آآنـــا مالي خلق اليـــووم .. لا جاا فيصل كلمووهـ ..... ماأظن بيرد لكم طلب
أم عبدالعزيز : يمه منكم ... اللحيـن طلعه متعيزيــن عليهـا .... كل واحد يقطهـا على غيرهـ
جواهـر ردت : تدرون شلون ... الله لا يحوجنـا لهم ... أأنــا بطلعكم وخل يموتون حرهـ هم
عيسى : ومن قال أصلا أنهـ سيارتج بتكفي هالشعب كلهـ ..... ألا أذا بتودينهم أثنيـن أثنيـن ...هذا شي ثاني
جواهـر تذكرت أنه سيارتهـا صغيرهـ ومستحيل تكفي قالت : هيهيهيه ,,, عااادي باخذ سيارتك دامك مابتطلع اليـــوم ... أنت سيارتك كبيرهـ وبتكفي ان شاللهـ
عيسى ماعجبهـ الموضوع قالـ : أأأقول حلمي على قدج ....
شيخه بقهــر : زيـــن ليش عااد .. شهلـ نحااااسهـ ,, نبي نطلع
معاني : عاادي مب لازم نطلع اليوم ... بيذلونــا حضرتهم ,,,, طلال باجر بيطلعنــا
شيخه تطالع مرت عمهـا : بس أحنـا نبي عمتي ومرت عمي ومشاعل وجوجو يجون معانـا ,,,
مشاعل : زيــن نجي معاكم شفيهــا ....
أم فيصل بحزم : مالكم حااجه تروحون ,,, خلاص باجر بوفيصل يطلعكم
مشاعل كانت تبي تتكلم وتقول شفيكم على طلال .. كل ماجاهـ طاريهـ تكهرب الجو ,,
بس وجود عبدالعزيز بالصالهـ ربط لسانهـا وأكتفت بأنهـا تعقد حواجبهـا على أنهـا معصبهـ
لطيفه كانت ساكته طول الحوار ,,,, ماناقشت ولا شي .. تسمع سوالفهم وهي ساكتــه

,
,
,

بالسيـارهـ عند عبدالله اللي أشغلت تفكيرهـ مسك بنظراتهــا
عبدالله بعد ماتعب من التفكير قال : وأنا شله شاغل بالي ... أأكيد ماكانت تطالعنــي ولـه شدعوهـ ماتستحي لهدرجه حاطهـ عينها بعيني ,,,, لا لا .. أكيد ماكانت تشوفنــي

.
.
.
بيت بو عبدالعزيز

رجع طلال البيــت على الساعه 8 بالليــل ولقـى البيـت هادي تمامـ(ن)
ومرتب مثل ماكان لما طلع منه ,, تأكد أنهم للحيــن مارجعوا
راح فوق غرفتــه وبــدل ثيــابــه ,, وفتح النــت وقعد يسلي روحهـ
طلال وهو يفتح أحدى المنتديـات : بــااااالـ .. من زمــان عن هالمنتدى ..ألا من زمـان عن النــت
دخل النك نيم ,, وكان نكهـ ( آمـبـراطـور زمـانـه )
لقــى 4 رسايل خاصـه .. وحدهـ أعلان عن المسابقه الفلانيــهـ
وثلاث الباقيـن من أعضاء يسألون عنهـ ..
( وينك ماقمنا نشوفك , فقدنــاكـ .., أأمبراطورووهـ وينكـ .. ألخ )
وطبعا كلهم شباب اللي مطرشيـن لهـ
لأنه بعض بنات المنتدى مايطيقونهـ بما أنهـ مايعطيهم وي .. والبعض الاخر يحبون يسولفون معاهـ وبعضهم وجودهـ وعدمه واحد
رد على رسايلهم .. وقعد يتصفح المنتدى ... ودخل الأقسام اللي يـحـبهـا
بالمقدمه قسم الالعـاب .. وبعدهـا قسم النقاشات ,, يحب يتفلسف ... وأخر شي قسم الشعر
وهو يتصفح لقـى رسالهـ خاصهـ جايتـه
فتحهـا طلع واحد من اللي رد على رسايلهم .. حاط له الايميل وقايل له ( ممكن تضيفني علشـان لا قطعت عن المنتدى أكون موجود معاك ع الايميل )
أبتسم طلال أنهـ في حد مهتم فيـه لهدرجهـ .. رد عليــه وحط له الايميل
ودقايق ألا ضايفهـ

×!|راعي الجمس |!× : هــلا أمبراطور .. أشتقنـالك واللهـ

? ع ـايـف زمـانـهـ ?: تشتاق لك العافيـه يالغالي ,, كل عام وانت بخير

×!|راعي الجمس |!× : وأنت بصحه وسلامهـ ... شلونك عساك طيب بس

? ع ـايـف زمـانـهـ ? : أأكيـــد تمام ..! النــاس عيد تبيني أأكون متكدر ؟

×!|راعي الجمس |!× : هههههههههـ زيــن هد أعصابك .. هاا ويــن رحت وويـن يــت ...!!

? ع ـايـف زمـانـهـ ? : هههههـ نفس كل عيد زرت الاهــل سلمنـا عليهم... واليوم طلعت مع واحد من الربــع ,,,وأنـت !!؟
[COLOR="Blue"]
? ع ـايـف زمـانـهـ ? : أأكيــد طاقهـا هيــات من الصبح هههههههـ

×!|راعي الجمس |!× ( فيس مبتسم ) أأأأأأأأأكيـــد أأفــاا عليك ,, أتحداك تطلع مكان بالدوحه مارحت لهـ ,,, لفيت الدوحهـ كلهـا أقولك



,
وكملت سوالفهم بيـن سلامـات وسوالف ومزح وضحك
يعني نسى شوي همومـه طلال ,,,
.
.
تحت بالصالهـ دخلوا أم عبدالعزيز وشيخه ومعاني وصالح ومهند

أم عبدالعزيز لشيخه : يمه شيخهـ ... روحي طلعي ثياب لأخوج علشـان يبدل وينــام ..
شيخه اللي تدور الفراش : أن شاللهـ يمه ,,
معـانـي فصخت عبايتهـا وشيلتهـا وقطتهم على الكرسي وراحت جابلة التلفزيــون
وشيخه خذات صالح وراحت معاهـ فوق غرفته علشـان يبدل
ومهند لحق شيخه علشـان ينام
أم عبدالعزيز لمعاني : عنبووو .. ماتتعبيــن أنتي .... تونا راديـن من بيت عمج وسيدهـ على تلفزيــون !!؟ مابتناميــن
معانـي بترجي : يمه بليزز .. ماأبي أنام .. بيبتدي المسلسل اللي اتابعه اللحيــن ,, بنفسي متحرقصه لما كنا هناك أأبي نرجع قبل موعد المسلسل
أم عبدالعزيز : زيــن زيــن .. خلاص ,,, كيفج قعدي طالعي .... بس 12 .. تكونيـن بفراشج نايمهـ ماأظن حد بيسهر اليـوم
معاني بتحطم : زيــن ,,
أم عبدالعزيز وهي تركب الدري ومتكسرهـ حدهـا : تصبحيـن على خير
معاني وهي ترجع تطالع التلفزيـون : وأنتي من اهلهـ

راحت فوق أم عبدالعزيز ومرت غرفه طلال تشوفه رجع وله للحيـن
فتحت البـاب بالخفيف لقته قاعد على الكمبيوتر
أم عبدالعزيز بأبتسامه كلهـا حنان : متى جيت يمه !؟؟
طلال التفت عليهـا وقال : من شوي .. بدلت وقعد ع النت أتسلــى
أم عبدالعزيز هزت راسها بتفهم وقالت : تبي شي يمه قبل لا أرووح .. لأنه شكلي بناام
طلال : لا يالغاليــه .. نووم العواافي
ام عبدالعزيز : ربي يعافيك يمه .. بس لا تطول على الكمبيوتر .. مهب زيــن لعيوونكـ
طلال يأشر لهـا على عيونه : من عيوني
أم عبدالعزيز : تصبح على خير يبه
طلال : وأنتي من اهلـــه ,,
ام عبدالعزيز طلعت وسكرت وراهـا باب غرفه طلال وقالت وهي تتنهد : الله يهديك يايمه ..

راحت لغرفتهـا علشـان تنام وترتـــاح بالمرهـ
,
,
في غرفه صالح ومهند
شيخه اللي مزاجهـا متعكر تبي تنام : شووف صويلح .. بتلبس ذي يعني بتلبسهــا .. ماني مطلعهـ لك غيرهـا
صالح يروح صوب الكبت ويفتحهـ : ماااابيهــا .. بلبس على كيفي أأنــا
شيخه تروح وتسكر الكبت : شووف صلوووح أأعويذ الله من شرك ... أأسمع الكلام وألبس ذي ,,,, أأأبي أأنــام ونفسي بخشمي
صالح يتخصر : مب على كيفج تلبسيني اللي انتي تبينه
شيخه تقفل الكبت وتشيل المفتاح وتحطه فوق الكبت وتتكتف : ورني اللحيــن شلون بتلبس وحدهـ غيرهــا ,, أأحنا مانشتغل عندك كل شوي مبدل ثيابك وأحنا بس شغلتنا نغسل من ورااك
صالح يحاول يفتح الكبت اللي قفلته شيخه قال وهو يرفس الكبت بريـله بقوهـ : والله أأأأأأعلم عليج أأأبوي أأخليــه يطردج مثل ماطرد طلال
شيخه بغضب كبير لما جاب صالح هالطاري : جاااااااب ...!!! ولا عاد أأشوفك تعيد هالكلام مرهـ ثاني ... لآ أأقص لسانك هالطويل
مهند بصوت هادي يقطع عليهم الحوار : ممكن أنام وله ممنوع
كان منسدح ومتحلف يبي ينام بس صريخ شيخه وصالح مو مخلي عينه تغمض
شيخه بغضب : انت أنخدم .. وخلني أأتفاهم مع قليل الادب ذي
صالح : أنتي قليله الادب ... أنا ريال ألبس اللي أبيــه مو أنتي تتحكميـن فيني
شيخه تحذف عليه البجامه : أأشوف ألبسهـا وأنت منطم ,,,,,
صالح يتوعد فيهــا بعد مامسك البجامه: والله والله والله والله .. ماأخليج بقول لأبوي يطردج مثل طلال ويضربج ضرب جدامنا كلنـا
مايمديهـ يكمل جمله ألا جالهـ كف حااار من شيخه خلهـ يطيح من طوولـه
شيخه بعصبيه : لو تعيد هالكلام مرهـ ثانيـــه ... والله لا أذبحك تسمعنـــي,,,, عيييييييب تفهم ؟؟
صالح صااح وقام من مكانه وطلع من غرفته راح غرفته أأمــه يفتن
قعد يطق الباب وهو يصيح وبعدهـا دخل وراح لعند أمهـ اللي كانت مستعدهـ لنوم بس لما شافته يصيح وقف قلبهـا
أم عبدالعزيز بخوف : شفيك يمهـ
صالح يطيح بحظن أمهـ ويصيح بصوت مسموع : شيـ ـ ـ ـ ــ ـ ـخـ ـ ـووهـ ـ !
أم عبدالعزيز تحظن ولدهـا : شفيهــا ؟
صالح : طقتنــ ـ ـ ـي ..
أم عبدالعزيز : طقتك !!!؟ ليش
صالح : ماااادري .. بس جذي
أم عبدالعزيز قامت من سريرهـا وطلعت من غرفتهـا على غرفه مهند وصالح ..وصالح لحقهـا
منها يصيح ومنهـا يبرد جبدهـ بشوفت شيخه تنزف بس ام عبدالعزيز مالقت شيخه
أم عبدالعزيز بغضب لمهند اللي شكله مابينـام اليوم قالت : أأأختك وينهـــا ؟؟؟؟
مهند وهو مغمض عيونه خلاص بينااام الوالد قال بصوت هادي وواطي جدا : راحت غرفتهــا

طلعت أم عبدالعزيز من غرفه مهند وصالح وراحت غرفهـ شيخه اللي قاعدهـ على طرف سريرهـا وفاتحه شعرهـا معصبــه
أم عبدالعزيز بعصبيه : صج ضربتـي صااالــح ؟
شيخه تطالع أمهــا وتطالع صالح اللي منخش وراهـا قالت بهدوء وهي معصبه : قالج الاخ ليش ضربتـــه ؟
أم عبدالعزيز : مافي سبب يسمح لج تمديـن يدج على أأخوج الصغيـــر ,, هذا مهمـا كان يــاهـــل ,,,,
شيخه بنبرهـ غضب بس مازالت موطيه صوتهـا احترامـ(ن) لأمهـا : لو دريتي ليش ضربته جاااان ماجيتي هزئتيني ,,, كااان عطيتيـه سطاار على حلجهـ علشـان مايعيدهــا
أم عبدالعزيز : ليش شقايل باللهـ ..
شيخه : كل كلمه والثانيـه قال لي بقول لأبوي يطردج من البيت مثل طلال ,,, ( بغضب وغصه ) ... أأبوي سوى أكبرغلطه بحياتهـ يوم طردهـ جدااام هالبزراااان اللحيــن بيقعدون يعايرونهـ فيهــا
أم عبدالعزيز أنغز قلبهـا من هالكلمه قالت لشيخه : بس ولو .. ماتضربيـنه جذي مرهـ ثانيــه .. تعالي قولي لي وأنا أتصرف
( تلتفت على صالح اللي يومه قرب وقالت له بغضب ) .... ثاني مرهـ لو تعيد هالكلام .. أنا اللي بضربك مو شيخهـ
صالح اللي بغى أمه عووون صارت فرعون نزل عينه لتحت وقال : زيــن
أم عبدالعزيز بأمر وحزم : أأشوف قول أأسف لشيخهـ ..
صالح طالع شيخه وقال : آسف
أم عبدالعزيز لشيخه : قولي لـه أأسفهـ ....
شيخه فتحت عينهـا على كبرهـا جات بتتكلم بس أم عبدالعزيز قاطعتهـا : قولي لهـ أأأأأأسفه بسرعه أأشوف
شيخه خذت نفس طويل وقالت : آآسفهـ
أم عبدالعزيز اللي حزمت الموضوع : خل أسمع مرهـ ثانيـه أنج مديتي يدج عليـــه ( تطالع صالح ) وله أنت عايد هالكلام البايخ مرهـ ثاني ,,, وشوفوا شسوي فيكم ...

طلعت من غرفه شيخه وراحت غرفتهــا وهي معصبه
عكروا مزااجه اللي كان رااايق ,,,

صالح لشيخه : شفتي ... كله منج خليتيهــا تعصب علي
شيخه : والله محد قال لك روح جيبهـا وقول لهــا شيخه طقتنــي .. عساااااكـ
صالح يحط يدهـ ورى راسه : زيــن أأبي أبدل ...
شيخه خذت الربطه اللي جنبهـا ولفت فيهـا شعرهـا وقالت : بلبسك اللي طلعتهـا لك من شوي .. مافي غيرهـا
صالح قال وعينه بالارض وهو شوي ويصيح : أنزيـــن
شيخه قامت من مكانهـا وراحت صوب صالح وقالت بدون نفس: زيــن أأمش خلـ ألبسك
صالح مشى مع شيخه وراحوا غرفته
دخلوا الغرفهـ ولقـوا مهند غارق بسابع نومه ... ماصدق هدى الجو عندهـ
خذت شيخه البجامه اللي طلعتهـا لصالح ولبستهـ أيــاهــا ... وأول ماخلصت حظنتهـ لصدرهـا لأنه عور قلبها شكلهـ
صالح وهو يصيح : آآآآسفـ ..
شيخه تحظنـه أأقوى ببتسامة حنان : خلااااص حبيبي ... آآنـــا اللي أسفهـ ,,
وبعد ماتراضوا شيخه وصالح وصلته لسريرهـ وخلته ينسدح وباسته على رااسـه .. وباست مهند اللي نايم
وطلعت من غرفتهم بعد ماشغلت الابجورهـ وطفت الليـتـات

راحت غرفتهــا علشـان تنــام أنسدحت بسريرهـا
ألا جوالهـا يرن
شيخه بضجر : آآآآآآآآفـ
شافت الرقم لقت مشاعل ردت عليهـا بدون تفكير : شعوووولـ الله ياخذ أبليسج لما جيت بنام .. دقيتي
مشاعل ضحكت : شسوي أشتقت لج .. ههههههـ
شيخه أبتسمت : وماجا شوقج الا اللحيــن آآبي أأنـــام حراام عليج ,,,
مشاعل : زيـــن آآف خلاص بنسكر .. فمان اللهـ
شيخه : يــلاااا عااد شعوووولـ .. بلا زعل مااصـــخ
مشاعل تتغلى : مو أنتي تبيـن تناميـن خلاص فمان اللهـ ..
شيخه : أوكي على راحتج ...
مشاعل ردت بسرعه : تبينهـا من الله يالدبــه هههههه
شيخه تضحك بالخفيف : شدراانــي عندج ... ترااني حزت النوم أنسى أهلي وطواايفهم هههههــ
مشاعل بعد ماضحكت قالت : زيـــن خلاص ... يلا تصبحيـن على خير حياتـي ,,
شيخه : وأنتي من أهلــهـ ..
مشاعل : أحلمي فيني ماأوصيج ههههههـ
شيخه : ووووي ناقصه تخرع أنـــا ...
مشاعل بغشمرهـ وطيب نيـه : أأحلمي عيل بعيسـووووهـ
شيخه : خليـــه يولي ,,, نـاقصــه أدخل بغيبوبــه منهـ ... هو مايطلع الا بالكوابيس أذا تبيـن الصج
مشاعل : ههههههههـ فديت أخووي
شيخه ببتسامه : سلمي عليــه الخايس ... ماسولفت معاهـ ولا نرفزتهـ مثل كل مرهـ ,,,,
مشاعل : بس ناجرتيـه شوي
شيخه تضحك : شووي,,,, أأنــا أأأبي أأطفرهـ بس يلا خيرهـا بغيرهـا
مشاعل : ههههههـ .. آآوكي يلا فمان الله
شيخه : فمان الكريم قلبو

سكرت شيخه من عندهـ وقالت بعد ماأبتسمت : عواااس الدب ماتهاوشت معاهـ اليوم عدل ... يلا لا رحت لهم مرهـ ثانيـه بطفرهـ ,,, وحشتني سوالفهـ الدب هههههههـ
أنسدحت وغمضت عينهـا وهي تسترجع أحداث اليوم كلهــا

,
,


بيت بو فيصل بغرفه مشاعل

اللي أول ماسكرت من عند شيخه ألا باب غرفتهـا ينطق
وتدخل عمتهـا اللي على ويهـا أبتسامهـ مشرقهـ
مشاعل : هــلا عمتــي ,, تو مانورت الغرفهـ بطلتج
لطيفهـ وهي تسكر باب الغرفه وتضحك : وووي ... جامليني أنتي بس ( تقرب صوبهـا وتقعد جنبهـا ) جايتج أأبيج بسالفهـ ...
مشاعل أرتبكت ماتدري ليش بس هذا مامنعهـا من الابتسام : خير عمتي .. في شي ؟؟؟
لطيفهـ : آآيـــه فيـــهـ
مشاعل أبتدى أرتباكهـا يزيد : شنـو !؟
لطيفهـ : طلالـ ....
مشاعل وقف قلبهـا ( لا يكون حسوا أني أأحبه ؟!! ووووي يافشيلتي ) نزلت راسهـ لحظنهــا
لطيفهـ كملت : آآنــا عرفت عن كل شي يابنتي ...
مشاعل طالعتهـا منحرجهـ لسانهـا انربط ... وأبتدت تدور مكان تركز عليـه نظرهـا لكن مافي مفر .. فرجعت حطت نظرهـا بحظنهـا
لطيفه تنهدت وهي تبي تتكلم بحكمه : وعرفت بعد عن كل شي بينج وبيــن طلال
مشاعل ردت بسرعه : مابيني وبينه شي ... صدقيني عمتي ,,, أأنــا وطلال عيال عم بس ... صدقينــي
لطيفه أستغربت شوي أرتباك مشاعل بس كملت وهي مبتسمه : وهذا اللي مضايقنــي ... أنكم حاليـا عيال عم بس ..... يمه طلال باين أنه خووش ريال
وولد نـاس .. وكفايه أنهـ ولد عمج
مشاعل اللي لثانيـه أعتقدت أنهـا عارفهـ كل شي ... بس اللحيــن مو فاهمه ولا شي طالعت عمتهـا بستغرااب تبي تفسير لكلامهـا
( لا يكون طلال جاي يخطبنــي ؟؟؟؟ )
لطيفه تحط يدهـا على يد مشاعل : يمه ليش فصختوا الخطوبـــه
مشاعل بصدمه : آآآي خطووبـــه ؟؟؟
لطيفه ببتسامه : خطوبتج انتي وطلال ... ليش فصختوهــاا ..
مشاعل قامت وقفت مصدوومه وقال وحنجهـا يرتجف : آآنــ ــ ـ ـ ـ ـ ـااا !!! و ... و ... و .. وطــ ـ طـــ ـ ـ ـلال !!!!!!!!!!!
لطيفه وقفت وهالمرهـ أستغربت أأكثر واكثر من ردة فعل مشاعل : آآيــه يمه أنتي وطلال ....
مشاعل قامت تتنفس بسرعه ( آآنــا وطلال !!! أنــا وطلال !! ) قالت : من اللـ ـ ـ ـي قالـ ـ ـ ـج هالكـ ـ ـ ـلام ..!!
لطيفه اللي ماتدري شسالفهـ قالت : طلال نفســـهـ ...
مشاعل تدخل أصابع يدهـا الثنتيـن بخصلات شعرهـا وترجع قذلتهـا الطويلهـ لورى وقالت وهي بالغصب تتنفس : عمتــي ,,,, آآنــاا ..... ( وسكتت )
لطيفه اللي خافت على مشاعل قالت : يـــمــه شفيج ..... !! خوفتيني عليج .. تعبانه؟ تحسيـن بشي !!!! أروح أأنادي أأمج ؟؟
مشاعل تمسك عمتهـ من يدينهـا الثنيـن : لا تكفيــن عمتي لا تنادين حد ...
لطيفه زاد خوفهـا وقالت : أأذاا طاري طلال بيضايقج .... خلاص مابفتح السالفهـ وبسكت
مشاعل بترجي : لا لا .. أبوس يدج عمتي لا ..
لطيفه زاادت حيرتهـا وخوفهـا على مشاعل : عيل شفيج .. ماتفهميني
مشاعل تترك يد عمتهـا وتقوم وهي تتكتف بتوتر : عمتي أنتي شتعرفيــن عنــي !!
لطيفه ( شفيهـا البنت ؟؟ طاري طلال يسوي جذي فيهـا ) : يمــه ... متأكدهـ أنج بخير
مشاعل برتباك : عمتي تكفيـن ردي علي ... شتعرفيـن عني
لطيفه قالت تسايرهـا وتشوف أخرتهـا : اللي أعرفه أنج مشاعل بنت أخوي بدر
مشاعل : بس !!
لطيفه : آآيــه بس
مشاعل بعد صمت قصير وهي مازالت تتنفس بسرعه بعدها قالت لعمتهـا : عمتــي ... أأنــا فاقدهـ الذاكرهـ من كم شهـــر ,,, ماأذكر شي من ماضيي كلش
لطيفه بصدمه : شنـووو
مشاعل : آآيــه .. آآيـــه عمتي أنا فاقدهـ الذاكرهـ .. سويت حاادث من كم شهر مع عيسى وفقدت الذااااكرهـ .. ماأذكر شي كلش
لطيفه : وعيسى بعد ؟؟؟
مشاعل : لا .. عيسى مافيــه شي .... ( بتوتر كبير ) .. عمتي قعدي بكلمج
لطيفه قعدت وهي اللي صارت متوترهـ اللحيـن
مشاعل بعد مابلعت ريجهـا وخذت هوى .. حاسه انه الاكسجيـن ماقام يوصل لرئتيــن قالت : عمتــي .. الكل هني مايعاملون طلال عدل ...الكل يهينونه بأي طريقهـ .. ويحاولون يبعدوني عنه بأي طريقهـ ..... ولما يسمعون طاريـه يعصبون علي ,,, ومحد راضي يقول لي من طلال بحياتي ....
تكفيــن عمتي طلبتج .. أأبي أأعرف من طلال بحياتي ,,,
لطيفه اللي حست روحهـا دخلت نفسهـا بدوامه مالهـا أأخر قالت : اللي أعرفه أنه كان خطيبج وفصخوا الخطبه ..
مشاعل بعيون تحمل كل معنى الرجى قالت : وماعرفتي ليش !!؟؟؟
لطيفه : لا .. بس طلال عطاني رقمه وقال لي بيكلمنــي و .....
مشاعل بترجي أكبر وهي تبوس يد عمتهـا : طلبتج عمتي ... لو لي معزهـ عندي ,,, لو مو علشـاني علشـان خااطر عمي جاابر الله يرحمه .. أأبي أأعرف مااضيي ..... من هو طلال بحياتــي ..
لطيفه وهي تسحب يدهـا بلطف من يد مشاعل قالت : بس يمه دام أهلج مايبون تعرفيــن أأكيد مابيرضون أأقولج
مشاعل : محد بيعرف أنج قلتي لي ... بس تكفيــن بيذبحني الفضول لو ماعرفت
لطيفه سكتت تفكر
مشاعل ترجع تبي تبوس يد عمتهـا لكن عمتهـا سحبت يدهـا
مشاعل بترجي : تتتتكــفي .. علشــان عمي جااابر ... زيــن علشـان سيف .... علشـان أأغلى النــاس لج ..
لطيفه بعد صمت قصير قالت : زيـــن ... زيــن يامشاعل ..... بكلم طلال وبعرف شصار بالضبط وبقولج
مشاعل أبتسمت وقالت : بس عمتي طلبتج تقوليـن لي شقالج لي ... حتى لو اللي بيقولهـ لج مايسر ... آآبي أأعرفـ
لطيفه : بس أهلج .....
مشاعل : محد بيدري مثل ماقلت لج .... مااراح اقول لحد ,,,,, تكفيـن
لطيفه : أن شاللهـ .. أن شاللهـ يمه ..... بساعدج وأمري للهـ
مشاعل حظنت عمتهـا بكل قوتهــا
,
,
أأخيــرن لقـت حد بيزيل شكوكهــا
أأخيرن بتعرف منهو طلال بحياتهـــا
عرفت لحد اللحيـن أنهـ كان خطيبهـــا
باقي تعرف ليش أنفصلت عنهـ
وليش أنفصخت خطوبتهـا منهـ


أنتظــرونــي بالبــارت اليــــاي
علشــان نشوف شبيصير بحياتي أبطالنـا
طلال
مشاعل
لطيفه
عبدالله
مسك
عيسى
شيخه
جواهـر
أحمد.
نهايـه الجزء السادس عشر


الجزء السابع عشر


أنا الغلطان وما أنكر ولا أعانـد
وأظن يكفيهم إني بغلطتي حسّيت ,,,!!!


طلعت لطيفه من غرفه مشاعل وهي في دوامه من الاحتمالات والاسئلهـ
ماتدري توقف بصف مشاعل وتساعدهــا ,, وله تنهي هالموضوع من الاســاس
( دام بدر ماقال لهـا شي عن ماضيهـا مع طلال ,, أأأكيــد مايبيهـا تدري .... الله يستــر بس ,, دخلت روحي بسالفهـ لهـا أول و تالي )
دخلت غرفتهــا وبعد تفكير قصيــر ... خذت جوالهـا وأبتدت تدور على رقم طلال
وبعد دقايق لقتـه ... جـات بتتصل بس دخول عيسى المفاجأ عليهـا خلاهـا تحط الجوال جنبهـا بسرعهـ برتباك واضح
عيسى ماأنتبه على ارتباكهـا قال : عمتي يلا عشـى ...
لطيفه قالت وهي تحاول تخفي ارتباكهـا : زيــن .. يبــه اللحيـن بنزلـ
طلع عيسى من غرفتهــا وراح ينادي الباقي
وبعدهـا نزل وراح غرفه الطعام وقعد على الطاولهـ
,
,
عند لطيفه اللي حطت يدهـا على قلبهـا برتياح خذت لهـا نفس طووويــل تهدي أعصابهـا
وطلعت من غرفهـا لقت مشاعل اللي ويهـا تغير من عرفت أنهـ طلال خطيبهـا .. بايـن أنه بالهـا مشغول
مشاعل أول ماشافت عمتهـا راحت لهـا قالت : هـااا عمتـي .. كلمتيــه !!
لطيفه : مايمديني توني طالعه من غرفتج .. جيت بدق بس عيسى ماعطاني فرصهـ
مشاعل : زيــن عقب العشــا ...
لطيفه تطالع ساعتهـا اللي تشير لـ 9 وخمس .. قالت : يمه مب جنه الوقت متأخر
مشاعل بترجي : توو النــاس .. تكفين عمتي
لطيفه : أوكي ان شاللهـ .. يلا خل ننزل لا يشوفنـا حد من أخوانج وننكشف
مشاعل ابتسمت أبتسامه عريضه ونزلوا تحت
لقوا الكل متجمعه على طاوله الطعام
قعدت لطيفه جنب سيف كالعادهـ
ومشاعل جنب عيسى
وأبتدوا ياكلون والصمت هو سيد الموقف
وكلـ(ن) بالهـ مشغول بشي
,
,
عبدالله ..( الله يسامحج يامسك ... شغلتيني بنظرااتــج ؟؟!!! )

مشاعل كانت تفكيرهـا كله عند اللي بتكتشفه عن قريب عن ماضيهـا ( طلال كان خطيبي ؟؟ يعني أنا كنت بيوم له !!!! واااي الحيـن عرفت سبب الشعور اللي يشدني بقوهـ تجاههـ ... أأكيد كنت ماخذته عن حب ... بس ليش تكنسلت الخطووبــه ؟؟؟؟ معقولهـ أهلنا لهم يد بهلـ شي ....!!! ماأستبعد هالشي أأبوي وعمي عصبيـن واايد وأأكيد أي زله راح تلخبط كل شي )

لطيفه كانت عينهـا بصحنهـا بس بالهـا مو مع الاكل ( يارب ساعدنــي ... ماأبي أضر البنت ,, ولا أأبي أتدخل بشؤونهـا .... بس مادري ليش أأحس أني أبي أأساعدهــا بأي طريقهـ .. لكن ,,,,,,, الله يستر لا أرتكب غلطه أدفع ثمنهـا غالي )

عيسى تفكيرهـا كان غير عن الباقيــن .. يفكر شلون بيـنــام وبيضبط الرقدهـ عقب هالعشـا اللذيــذ

بو فيصل تفكيرهـا بالكلام اللي قالهـ له بوعبدالعزيز ( أأأكيـــد يبالغ سلطـان ... هو دومه يسوي من الحبه قبه ,, ماأظن أنهـ ظنونهـ بتكون بمحلهـا
يمكن شوقه لولدهـ هو اللي خلاهـ يفكر بهلـ تفاكير ... !!؟ )

.
.

بيت أم أحمد

كانوا كلهم بغرفهم بما أنهم تعشوا وخلصـوا من زمــان

بغرفه مسك اللي طايرهـ من الفرحهـ
خذت دفتر مذكراتها وقلمهـا اللي مايفارقونهـا وكتبت

( كم أعشق هذا الانسـان ... وأهوى النظر أليــه ,,, اليوم فقط أتخذت أثمن الفرص لكي أطيل النظر أليــه
وأدقق بملامحه جيدا ,,,, يـاللهـ لم أرى شخصـ (ن) بوسامته
أنفه المرسوم وعيناهـ الثاقبهـ وأبتسامته السـاحرهـ ... وصوته الرنــان
هو أجمل من نجوم التلفاز ..
أجمل من نجوم بوليود وهوليود
لأنهـ نجم ساطع في عالم أحلامي ..أنا فقط
هو فارسي المنتظر ,,, الذي يأتيني على حصانه الابيض ليمسك بيدي ولا يتركهـا أبد
لا يفرقنـا ألا الموت ,,
آحبــه .. أأحبهـ ,,, وأأأأأحبــه ... ألى أخر نفس بي )

سكرت الدفتر بعد مافضـت شحنات من الفرحهـ والحب اللي غمرهـا
وأنسدحت على ظهرهـا فوق سريرهــا وحظنـت الدفتر لصدرهــا وخلـت خصلات شعرهـا تنسـاب برقهـ ونعومه على سريرهـا
راحت بعالم بعييد مافيــه ألا عبداللهـ
غمضت عينهـا بأبتسامهـ وهي تحاول تشوف الصورهـ اللي أنحفرت ببالهـا ولا رضت تفارقهــا
معقولهـ يكون حب مسك لعبداللهـ مجرد حب مراهقـات ويزول !!

,
,

بيت بو عبدالعزيز

بغرفهـ طلال اللي للحيــن ماترك الجهاز وقاعد يسولف مع ( راعي الجمس )
حس روحهـ تملل من قعدهـ الجهاز وبعديــن أصلا هو طول وااايد عليــه الساعه اللحيــن 10 بالليـــل
وهو يبي يرتاح لأنهـ باجر مواعد أخوانهـ يطلعهم ..
وهو عارف عدل ... لا طلع مع أخوانهـ الطلبـات تزيد ومستحيل تنقص !!
أستأذن من راعي الجمس .. وبعدهـا سكر كل شي وقـام .. راح لسريرهـ وأنسدح وأندعس تحت للحافهـ الداافي
حس بألم خفيف بظهرهـ وهذي نتايج قعدهـ النت لساعات متواصلهـ
غمض عينهـ برتياح تام يبي ينـــام بس صوت جوالهــا منعــهـ
رجع فتح عينهـ ومد يدهـ أخذ جوالهـ وشاف الرقم أبتسم لأنهـ كان مخزن رقم عمتهـ
( عمتـكـ تتصل بك )


عند لطيفهـ اللي أول ماخلصت عشا راحت غرفتهـا وأتصلت بطلال
أنتظرت شوي ألا صوت طلال المبحوح يجيهـا : هـــلا عمتـي
لطيفه : هــلا طلال.. شلونك يبه !!؟ أن شاللهـ بخير
طلال ببتسامه : آآكيـــد بخير دامني أسمع صوتج
لطيفه أبتسمت : تسلم حبيبي ...
طلال : أنتي شلونج عمتي .. وشلون سيف وعمي ومرت عمي والعيلهـ كلهـا
لطيفه : والله تمام كلنـا بخير ...وتسرك أحولنـا
طلال : الحمداللهـ
لطيفه بعد سكوت قصير قالت : شفتك ماأتصلت علي ؟؟ قلت يمكن مستحي مني وله شي .. فأتصلت أنا .....
طلال فهم قصدهـا وسبب أتصالهـا قال بعد ماتنهد بوضوح : شقولج ياعمتـي ...
لطيفه : تكلم .. وريح روحك .... شيل الهم عن قلبك ترى الكتمان مابيساعدك صدقني .. ألا بيضركـ
طلال قال من قلبــه : تصدقيـن عمتي مرتاح لج واايـــد ... قبل مافكرت أتكلم وله أفضفض لأي أحد من أهلي ,,, بس اللحيــن حاس أني أبي أفضفض لج .. ( بغشمرهـ ) .. رفيجي تعب من كثر مايسمع همومي
لطيفه ضحكت بالخفيف وقالت : ههههههـ هذا واجب الرفيج ... ولهـ شلون بيكون رفيجك أذا ماشاركك همومك قبل أفراحك ؟
طلال : صدقتي واللهـ ... سلمــان أنسـان نــادر بهلـ زمـان .. ربي لا يحرمني منهـ ان شاللهـ
لطيفه : آآميــن .. الله يخليكم لبعض
طلال سكت يفكر من ويــن يبـــدا .. رجع تنهد بس هالمرهـ تنهيدهـ أزاحت الغبار عن هموم حاول يطويهــا وقالـ : عمتــي من فترهـ ماهي طويله وايد ولا قصيرهـ وايد ... خطبت مشاعل ,, خطبتهـا خطبه عادي الاهل أختاروهـا لي ومع الايــام هي تعلقت فيني واايـــــد ..... و .. ( سكت )

لطيفه اللي كانت تصغي بكل مافيهـا .. تصغي بقلبهـأ قبل أذنهـا قالت بصوت هادي : كمل يبه ,,

طلال كمل : أيامهـا كنت واحد طايش بكل ماتحمل الكلمهـ من معنـى .. متهور وماخذ الدنيا لعب ,,,, كنت كل يوم أتهاوش مع أحد ... يا مع عمي .. يامع عيالهـ فيصل وعبدالله وعيسى ..... وأذا مالقيت حد أتهاوش معاهـ طلعت الغضب اللي فيني بمشاعل ..... لأني كنت غافل عن حبهـا بقلبي .. كنت ماخذهـا تسليــه .. لحد ماأبتدى الشيطان يوسوس لي ... وأبتديـت أكلم بنات الاغلبيـه على النت .. والوحيدهـ للي كلمتهـا على التلفون كان أسمهـا غلا ,,, بس صدقيني عمتي علاقتي فيهم كانت كلام بس ,,, لا أأكثر ولا أأقل

لطيفه قامت تصغي بهدوء أكثر تبي تعرف شصار بعد

طلال أخذ نفس طويل وكمل : ببدايـه خطوبتي لمشاعل .. كانت معاملتي لهـا ولا أحلى .... وكل كلمه اقولهـا لهـا كانت لعب وتسليــه
كنت افرح لاشفتهـا أخجلت وأضحك عليهـا بيـنـي وبيـن نفسي ... ومع الايام تمللت من وجودهـا بحياتي ومعاملتي لهـا سائـت ..
في هالفترهـ قد مشاعل تعلقت فيني وخلصــت ..وقامت تحاول بكل الطرق أنهـا ترجع طلال اللي حبتــه لكن ماقدرت .... ولما شفت أنهـا ماراح تتركني
قمت أتكلم معاهـا بأسلوب أأبدا مب عدل .. ماأخلي اهانهـ ماأقولهـا .. ماأخلي كلمات تجريح ماأقولهـا .... آآي شي ممكن يكرهـا فيني كنت أسويهـ
لكنهـا كانت متعلقهـ فيني لدرجهـ ماتتصوريــنهـا ...... ( بألم كمل وقال ) .. لحد ماأرتكبت غلطه عمري وليــن هاليوم ماأنســى ذيج اللحظــه

لطيفه اللي عورهـا قلبهـا على مشاعل .. وهم على طلال اللي بايــنه الغصه بصوتهـ قالت بصوت هادي جدا : أأسمعكـ ....

طلال سكت شوي وحست لطيفهـ أنهـ قاعد يمنع دموع من الانهمار وقال بعدهـا بصوت فيـه غصه : أتصلت علي وقالت لي أني متغير وأنه معاملتي لهـا تغيرت ومن هالكلام .. كانوا أهلي وأهلهـا كلهم متجمعيـن بالصالهـ عندهـا ... فقلت لهـا راح أريحج نزلي تحت قعدي معاهم ..
هي الظاهـر أنهـا أستانسـت وظنت أني راح أأجي أقعد معاهـا وأعوضهـا عن الايام اللي جرحتهـا فيهم ... بس ظنهـا أأبد ماكان بمحلهـ
لأني ليلتهـا رحت فتحت الكبت وطلعت كل هداياهـا وحطيتهم بكيس صغيرهـ وركبت سيارتي وتوجهـت لبيت عمي .. وياليت صار فيني شي قبل لا أوصل
..... ( رجع سكت شوي وكمل ) .. وصلت بيت عمي ودخلت بعد مافتحوا لي الباب .. دخلت الصالهـ وقلت جداام الكل
جدام أهلي وأهلهــا .. جداام أأبوي وأبوهـا .. جدام أخواني واخوانهـا ... جدام أمي وأمهــا .. قلت أني ماأبيهـــــا ....

لطيفه ماتتخيلون شكلهـا شلون كان هاللحظه من الصدمهـ كانت دموعهـا ماليـه عيونهـا بسبب صوت طلال اللي يعور القلب وحال مشاعل قبل
واللحيــن لما قال لهــا أنهـ قال ماأأبيهــا غمضت عينهـا بقووهـ من ألالم حست باللي يحس بهـ طلال .. وباللي حست به مشاعل نزلت دمعه على خدهـا

كمل طلال : صااحت مشاعل وطردوني أخوانهـا .. وبغى عيسى يتهاوش معاي باليد لولا أخوانهـ اللي مسكوهـ ... سمعوني كلام يسم
بس ساعتهـا ماكنت أتأثر .... طلعت من بيتهم .. وأنقطعت أخبارهم عني ومعامله أمي وأخواني كلهم تغيرت معاي وخصوصـ(ن) أبوي
أأكثر واحد تغيرت معاملته معاي لأنهـ هو الكبير وبتصرفاتي صغرته جداام أخوهـ اللي أصغر منهـ ....
ومع الايام ولما أبتعدت عني مشاعل فتره طويلهـ حسيت بقيمتهــا .. لأني أشتقت لهـا وقلبي قام يلح علي أأكملهـا واسمع صوتهـا
أتصلت لهـا كذا مرهـ ماترد علي ... واخر مـرهـ كلمتهــا ... ماعطتني فرصه أتفاهم معاهـا .. هزئتني من الخاطر وقالت لي أنسى أني بنت عمك
وسكرت وصــار الحادث اللي نساهـا اللي صار كلهـ .... بالبدايه لما دريت ضاق خلقي وتكدرت حاولت ازورهـا بالمستشفى منعوني الكل .. وأولهم أبوي
ولما طلعت من المستشفى عرفت انه مشاعل رجعت مثل قبل ... تضحك وتسولف وماخذهـ الحياهـ ببساطهـ .. من بعد ماكانت تحاول تنتحر كذا مرهـ
وحالتهـ تصعب على العدو قبل الصديق .... كنت أتصل لهـا من رقم يديد .. مو رقمي هذا ,,,, ترد علي وأنا أسكت ... أكتفي بسماع صوتهـا وهي تسأل منو !! من معاي .... كنت افرح لما أسمع صوتهـا ....بس بعدهـأ حسيت أنهـ حركاتي ذي حركات مراهقيــن فما قمت أتصل
وبيوم كنت قاعد بكرسي بالحووش أطالع السما أأفكر باللي صار واللي ممكن يصير .... لمحت طيفهـا واقف بالحوش ألتفت صوبهـا كنت أعتقد أنهـا خيال .. وأني قاعد أحلم ....بس بعدهـا عرفت أنهــا هي شكلهـا ماكانت تدل مكان بالبيـت وشلون تدخل الصالهـ لشيخه اللي كانت متواعدهـ معاهـا علشان يطلعوون ... جات صوبي وأنا وقفت أنطرهـا تقرب وأتأكد هذي علم وله حلم ..... وطلعت علم ياعمتي ...علم... كلمتنـي وكلمتهـا وكل كلامي معاهـا كان رسمي وبحدود الادب .. دخلت جواهـر بعدهـا بشوي وخذت مشاعل وراحوا دااخل .... وبعدهـا طلعوا هم ومعاهـم شيخهـ ...
المهم مر اليوم على خير وأنا طلعت مع رفيجي ولما رجعت بالليل أول مادخلت البيت لقيت أبوي شاااب علي ويصارخ ويهاوش .. عطاني سطاار ماأستحقهـ .. وقال لي أني تحرشت بمشاعل وأني نزلت راسهـ أأكثر من مرهـ .. وأني كل مرهـ أقول تغيرت وتغيرت ولا أتغير ... المهم بعد هالزفهـ الطويلهـ ... طردني من البيــــت

لطيفه بصدمه أأكبر : شنـــــو !! طردك ؟

طلال أخذ شهيق وأطلق زفير حاد : أأيــه طردني .... من جذي لما رجعتي الدوحه وعرفج بأخواني ماذكرني بينهم .... لأنهـ على كلامه متبري مني
بس بعد مرور شهور .. رجع وقال لي أأجي أحضر العيد علشـــان أمي واخواني ... وحضرت العيد مثل ماطلب مني ... ولما رجعت شقتي صليت من كل قلبي وطلبت من ربي يحنن قلب أبوي علي ... وأني ندماان من شعر راسي لساسي ونمت وأنا متكدر .... وبالليل أسمع صوت الجرس ينطق بطريقه مزعجهـ أعتقد انهـ رفيجي بس طلع أأبوي ... رجعني البيـــت شنو السبب للحيــن مادري ...... بس اللي عرفته أنه فتره عقابي أنتهـت ,,
وربي أستجااب لدعاءي

,
,
,

بعد ماعرفت لطيفهـ بماضي مشاعل التعيس مع طلال ...
وبعد ماسكرت من عند طلال اللي أرتاح واايد لهــا ...
حطت جوالهـا جنبهـا وهي تفكر شلون تقول لمشاعل سالفه مثل ذي
ماينلامون أهلهـا لا حاولوا مايذكرونهـا بهلـ جانب من حياتهـا
تنهدت بحيرهـ وألم وهي تمسح دموعهـا اللي نزلت مع كل حرف قالهـ طلال : شلون اأقول لهـا اللحيـــن ؟؟؟ شلووون !
.
.
.
اليـوم التــالي

ببـيـت بو عبدالعزيز

قام عبدالعزيز من الصبح على الساعهـ 8 الصبــح
وكشخ وتعدل ورااح لسـارهـ ... مدللهـا هالعيــد .. علشـان لا تحس أنهـ تغير عليهـا ولـه شي وترجع تزعل من يديد
وصل عند باب بيتهـا وأتصل عليهـا علشـان تطلــع ...
شوي وطلعت سارهـ ووراهـا أحلام
ساره وهي تفتح باب السيارهـ وتركب : صباح الخير على أحلى عزوزي بالكون
عبدالعزيز : صباح النور والسرور يابعد طوايف أهل عزوزج ..
ركبت أحلام وهي تقول : صباح الخير ....
عبدالعزيز يطالع أحلام : صباح النور ... شحالج ؟
أحلام : داااايخهـ وراسي بينفجر وفيني نوووووم ..هذا حالي
عبدالعزيز لسارهـ بغشمرهـ : شكلج ساحبتهـا من الفراااااش بالغصب ...
سارهـ بضحكهـ قصيرهـ : أنـا قايلهـ لهـا أمس تنام مبجر بس ماتسمع الكلام ... راقدهـ على ويه الفير
عبدالعزيز بصدمه خفيفه : نايمه الفير ومقومتهـا 8 !! تعذيب هوو ؟
سارهـ : قومتهـا 7 وأنت الصااااج
عبدالعزيز لأحلام اللي بالغصب فاتحه عينهـا : ماأقول ألا الله يعينج
أحلام : ويعينك عليهـا لا خذتهـا ... نصيحه لا تزوجتوا وقالت لك تبي تروح مكان ... من الساعه 6 المغرب ناام لأنهـ أحتمال تقومك 2 الفير
عبدالعزيز ضحك من قلبــه
سارهـ لأختهـا : هيــن أأوريج يالفضيحهـ ...
عبدالعزيز لسارهـ : زيــن حياتي ويــن تبي تتريق اليــوم
ساره: أأأيـ مكان عادي ... المهم أتريق معاكـ
عبدالعزيز ببتسامه عريضه : اليــوم راضيــه علي .. شعندج
ساره بدلع : أصلا أنـا ماأزعلت عليك ألا مرهـ وحدهـ بس ,,,, والحيـن راضيــهـ ..
عبدالعزيز بغشمرهـ : الله يعيني بس على مزااجج الصعب ...
ساره تدلع : أأصلا مزااجي الصعب هو اللي محببك فيني .. موو !!؟
عبدالعزيز يحرك من جدام باب بيت أهل مرته : مضطــر اتأقلم معاهـ مزاجج الصعب .. وأتقبلهـ .. مو أنتي مرتي !!!
سارهـ بخجل : فديت مرتكـ
عبدالعزيز ضحك على خجل سارهـ ودلعهـا ,, شغل لهـا المسجل وقال لها : ثاني أغنيــه أهداء لج
سارهـ تحمست قالت له : زيــن طوف هالاغنيـه خل أأسمع الثانيــهـ
عبدالعزيز يموت بحرق الاعصاب : لا .. لا ... وهم لا ... صبري .. ( يطالعهـا ) ولـه لهدرجه ماتقدريـن تصبريــن
سارهـ أنحرجت وصدت عنهـ لدريشتهـا تطالع السياير الرايحه والرادهـ

بينما أحلام غمضت عينهـا بتاخذ لهـا غفوهـ ليـن يوصلون المطعم

,
,

بيت بو فيصل


قامت مشاعل من سريرهـا اللي مافارقته من الساعه 6 ونــص .. بس تنطر الساعه تصير 8 علشـان تقووم
راحت وقفت جدام المنظرهـ ولفت شعرهــا بسرعهـ
ودخلت الحمام غسلت ويهـا وأسنانهـا وتوضت .. صلت الصبح .. وطلعت من دارهـا ببجامتهـا وراحت غرفت عمتهـا
طقت الباب بالخفيف ودخلت شافت عمتهـا نايمه وسيف ضامتهـ لصدرهـا ونايم بسلام
أبتسمت وطلعت من غرفة عمتهـا
رجعت غرفتهـا وهي تفكر ( كلمته ولـه لا !!؟؟ أأذا كلمته شقال لهــا .... واااااي مافيني أصبر ليـن تقووم وتقول لي ... أأخير بعرف سالفتك ياطلال
اخير بعرف من أنت بحياتي !!!؟؟؟ بس يمكن ماكلمتهـ .. لا لا ماأبي أفكر مجرد تفكير أنهـا ماكلمته .... آآول ماتقوم بروح أسألهـا )
راحت خذت لهـا ثياب ودخلت خذت شور سريع وطلعت وهي لابسـه جلابيـه مغربيـه بدرجات اللون البرتقالي
مشطت شعرهـا ولفتهـ لفوق .. وخلت قذلتهـا على ويهـا
وطلعت من غرفتهــا
نزلت تحت الصالهـ .. لقت عيسى نايم على الكرسي
مشاعل أستغربت ( شفيه نايم هني !! )
مشاعل راحت صوبهـ وهي تقومه : عيسى ..! عيسى ... قوم نام بدارك
عيسى فز من نومه كالعادهـ ولما تأكد أنهـا أختهـ تنهد بأرتياح ورجع أنسدح وقال : زيــن زيــن بقوووم ...
مشاعل : شعندكـ ناايم هنــي !!؟؟؟؟
عيسى بصوت يختفي تدريجيـن : تعيزت أروح غرفتي ونمت هني ...
مشاعل هزت راسهـا بتفهم وقامت راحت المطبخ تسوي لهـا نسكافيــه ... مع أنهـ خاطرهـا تسوي شاي حمر بس ماتعرف
لأنهـ النسكافيـه الشي الوحيد اللي تعرف تسويــه
شوي ألا داخلهـ عليهـأ جواهــر
جواهـر بروح حلوه : صبااح الخيـــر ياويـه الخير
مشاعل ألتفتت عليهـا بأبتسامه : صباح النووور .. الله جابج ... أأبي شااي بس ماعرف أأسوي
جواهـر وهي تقرب صوبهـا :ووي كوب شاي ماتعرفيـن تسويـن ؟؟ الله يعين الله بياخذج بس
مشاعل تضحك : هههههـ .. قبل الحادث أأكيد كنت أعرف أأسوي
جواهـر : قبل الحادث كنتي فنانه بالسوالف ... مرهـ شاي مرهـ نسكافيـه ( تغمز لهـا ) ومرهـ تركش كافي
مشاعل : وووي من بعد الحادث ماعرف شي ...
جواهـر : عادي نعلمج ...
مشاعل : زيــن أأبي شااي شلون أسويهـ
جواهـر : شاي حمر ولـه شاي حليب
مشاعل : أأبي شاي حمر ...
جواهـر : شاي حمر على الريـــج
مشاعل : ماأحب الحليب
جواهــر : أوووكي نسوي لج حمر وأمري للهـ

,
,
ابتدت جواهـر تعلم مشاعل شلون تسوي شاي حمر
وكانت الطريقه سهلـه جداا
وأول ماخلصت جواهـر لمشاعل بلهجه مصريه : وعندك واحد شاي حمر وصلحووووو
مشاعل تضحك : هههههههـ تسلم يدج ...
جواهـر تمد لأختهـا القلاص : هـااج ... شربي وأدعي لي
مشاعل : أدعي لج ولـه عليج
جواهـر تتمسكـن : أأفاا .. تدعيـن علي !! لولاي جاان ماشربتي شااي حمر ولا شميتي ريحته حتى
مشاعل تضحك : بس ذليني اللحيـــن
جواهـر بخبث : أأقول شعووولـ
مشاعل وهي تشرب شوي من الشاي :همممم !
جواهـر ببتسامه عريضه كلهـا خبث : عيسووهـ نايم بالصالهـ
مشاعل ترجع قذلتهـا لورى : زيــن !!؟؟ خير ياطير
جواهـر أكتفت بالابتسام
مشاعل فهمتهـا ضحكت وقالت : بيذبحج ..
جواهـر تضحك : ههههههههه .. عبوود نايم .. خل أتحرش بعويس
مشاعل : تحرشي فيه بروحج .. أنا لا يمكن أأقرب صوبه وهو نــايم .. يصير جبريــت
جواهـر : صج أنج خواافـــهـ .. يعني شبيسوي بيزف وبيصارخ وبيعصب له ساعه ساعتيــن وخلاص ....
مشاعل : لا لا ماأبي ,,, أأخاااف منهـ صراااحهـ لا عصب ....
جواهـر : كيفج ...
راحت للثلاجهـ وطلعت غرشه ماي بــارد
وألتفتت على مشاعل وقالت : شراااايــج هههههههـ
مشاعل ببتسامه : أول شي مب زيــن تكتيــن غرشه ماي باردهـ بويههـ وهو ناايم ... وثاني شي راح تاخذيـن زفه محترمهـ لو لعوزتي الكرسي بالماي
جواهـر بتحطم : آآيــه نسيـت ....
رجعت الغرشه بالثلاجهـ .. وقالت : آممممم .. ( بعد تفكير قصير قالت بصوت شبه عالي ) لقيــتــــــهـــا
مشاعل : شنو !!؟
جواهـر : بحط معجووون على ثيااابـــه ... شراايج !!!!
مشاعل تضحك : هههههههـ وحطي على ويهـا بعد
جواهـر : بيحس ... أأذا حطيت على ويهــا
مشاعل تغمز لهـا : هذا المطلوب ... بس جهزي لج مكان تنخشيـن فيـه من اللحيـــن ...
جواهـر : أأفاا عليج ولا يهمج ههههههـ ..

طلعت من المطبخ ركيض لفوق
ومشاعل لحقتهــا
في غرفه جواهـر اللي راحت الحمام ( الله يعزكم ) وطلعت معجون أسنان .. وطلعت من الحمام بعد ماسكرتهـ ونزلت تحت الصالهـ ومشاعل ورااهـا وهي تضحك

.
.
وصلوا عند الضحيـــه
عيسى كان غرقان بسابع نوومــه
جواهـر تحط على ثيــابــه من القميص ليـن البنطلوون معجون وهي تكتم ضحكتهــا
ومشاعل تتفرج من بعيد لبعيد والابتسامه من هالاذن لـهلـ الاذن
بعد ماخصلت من ثيـابــه
أبتعدت عنه شوي ( علشـان تقدر تشرد ) ومدت يدهـا لعند ويهــا وعصرت معجووون عليــــه
وكلهـ جـاا على خدهـ وطاح شوي على رقبته
عيسى حط يدهـ على خدهـ يتحسس شنو ذي ولما فتح عينه شاااف الكارثه العظمــه
جواهـر وهي تضحك : ههههههههههـ شكلك تحفهـ ههههههههههههههههههه
عيسى بغضب : جواااااهررررررررررر ..يالـــ ( قااااام لحقهــا )
جواهــر تركض وهي ميته من الضحك وطلــــعت من باب الصاله على الحديقه تبي تشرد منهـ وعيسى وراااهـــا يمسكهـا يمسكهـا
مشاعل ميته ضحك على اشكالهم طلعت الحديقهـ لقت عيسى سادح جوااهـر على الزرع وفاتح الهوز ويرش عليهـا مااااااي بالعافيـه تاخذ أكسجيــن
عيسى بغضب خفيف بما أنهـ برد حرته : علشـــان تعرفيــن تتحرشيــن بمن مرهـ ثانـي
جواهـر بصراااخه : عيسووووووهـ ماأقدر أتنفس يالخايس
عيسى حذف الهوز بعيد وخـلا جواهـر توقف وسحبهـا لحد مسااحهـ صغيرهـ بالحديقهـ كلهـ طيــن
وحذف جوااهـر فيــها
جوااهـر بصرااااخ : ياااااااااااااااااااااااااااااااااااااااع!!!!!!
عيسى بتهديد : ياااع هااا ..!! ( رااح مسكهـا من رااسهـا وحط ويهـا بالطيـن ووهدهــا ) لو فيج خير سوي هالحركه البايخهـ مرهـ ثاني وشوفي
جواهـر بقرررف : عيسوووووهـ يالبااايخ .... ياالوصخ
عيسى دزهـا بقوهـ وأنسدحت بالطيــن من قوة الدزهـ صــار شعرهـا وويهـا وثيابهـا كلهـا طيــن قام وقف وقال وهو يمسح عن خدهـ المعجون :
ثاني مرهـ لعبي مع اللي قدج ... تسمعيـن يابابا
جواهـر وهي شوي وتصيح : ماسويت فيك جذي ..... أأنا حطيت لك معجووون .. مب وصخ يالوصخ
قامت وقفت وهي قرفاانه من روحهــا
ماوعت الا بمااي ينرش عليهــا
عيسى وهو يرش عليهـا ماي من الهوز : تنظفي أأأشوف ... شكلج يلووووع الجبد .. لوع الله جبدج قولي أميـــن
جواهـر وهي تصااارخ من قمة راسهـا : عيسوووووووووووووووهـ ... خلاص عاااااااااااااااااااااد ... محد يلعب معااااك أنت .... يالدفــــش
عيسى تم موجه الهوز عليهـا ليــن صارت مبلله من شعر راسهـا لصبع ريلهـا وأزال الطيـن عنهــا
حذف الهوز وأبتعد عنهــا بيروح الصالهـ
وصل لباب الصاله عند مشاعل اللي ميته ضحك عليهم ...
عيسى : آيــه ضحكي .. مستانسه على عمايل أأختج المصوووون
دخل الصالهـ ومشاعل تقول : صدقني كرهتك جوجو
عيسى : خل تكرهنـي .. على بالهـا أنا عبوود بسكت لهــا ..... ماألاعب انــا .. طيرت النوم من رااسي الله يطير عقلهـا

راح فوق غرفتهـ علشـان ياخذ له شور ويتنظف


شوي الا جواهـر داشه وويهـا أأحمر معصبه
مشاعل وهي تضحك : قلت لج لا تتحرشيـن فيــه ماسمعتيني
جواهـر تقلد طريقه كلامهـا : " قلت لج لا تتحرشيـن فيه ماسمعتيني " ... ماأبي أأسمع نصاايح
مشاعل : يه ... تتحرشيــن فيــه وتعصبيــن ... عسااج علشــان ماتقربيـن صوبه مرهـ ثانيــه
جواهـر : حد عضج من قبــل !!؟
مشاعل تبتعد عنهـا لورى : لا لا .. مشكووورهـ لا تعضيني ولا أاعضج ... روحي أأخذي لج شور .. شكلج مقزز
جواهـر : انا شكلي مقزز يـ شعوول هاا ( أهجمت عليهـا تبي تعضهــا )
مشاعل تدور بالصاله بأقسى سرعتهـا وبيدهـا الشاي : جوااااااااااهــر لا لا لا .. تكفيـــن .. بيدي الجاي وترااهـ حاااااار .. بينكت علي ....

نزل عبداللهـ وشافهم بلاحقون بعض

مشاعل اول ماشفته نازل الصاله راحت أنخشت وراهـ تستنجد فيــه : عبوووووودي ألحق علي
عبدالله اللي توهـ قايم ومروق حدهـ : شفيج ياعيون عبوودج
مشاعل : تبي تعضنــي
عبدالله وهو يطالع جواهـر بقرف : شمسويـه بروحج أنتي !!؟؟؟
جواهـر تتخصر : هذي عمايل أأخوك المحترم
عبدالله عرف على طول انهـا تقصد عيسى قال : أأكيد متحرشه فيــه .. تستاهليــن اللي جاج .. ( بأسلوب أأمر ) أشوف جدامي على الحمام .. شكلج يجيب المرض ولوعة الجبد .... لوعتي جبدي على الصبح
جواهـر بزعل : مالت عليكم بس ..... ( ركبت الدري ورااحت فوق وهي معصبه )
عبدالله يضحك على شكلهـا : واللهـ .. تجيب المصايب لنفسهـا وبعديـن تزعل ... أأختج ذي نكتهـ ..
مشاعل وهي تمشي جنب عبدالله ليـن الصاله : بس حرام ماشفت عيسوهـ شسوى فيهــا .... ماتقول أأختهـ .. عدوته حشى
عبدالله وهو يضحك : عويس لا طنقر مايعرف أبيض وأسود ....
,
,
,

في أحدى مطاعم الستي سنتـر
( آلي فرانس كافيه )

كانوا عبدالعزيز وسارهـ وأحلام
قاعديـن يتريقون ...
والقعدهـ كلهـا غزل بغـــزل ... لدرجه أنهـ أأحلام لاعت جبدهـــا واستحت منهم
وكل شوي دااشــه عرض علشـان تغير السالفهـ بس مافي مصمميـن الحبايب
كانت القعدهـ حلووهـ
صفـى قلب سارهـ تجـاهـ عبدالعزيز اللي مسويهـا يادهينه لا تنكتيـــن
وعبدالعزيز أرتاح نفسيــن أنهـ سارهـ مو شايله بخاطرهـا عليه
مايقوى على زعلهــا ..
ذي الغاليـــهـ ...

,
,
,

بيت بوعبدالعزيز

بغرفه طلال اللي فتح عينه على صوت أمه اللي تقومه
أم عبدالعزيز بأبتسامه : صبــاح الخير ..
طلال وهو يبتسم لهـا : صباح النور يالغاليــهـ
أم عبدالعزيز : يلا قوم يمه .. مابتتريق معانا !!؟
طلال يقوم يقعد : بلا بتريق معاكم ... وأنا أأقدر أطوف جمعتنـا على الفطور
أم عبدالعزيز وهي تطبع بوسه على جبيـن ولدهـا : ربي يهديك ياوليدي .. ويسمح دروبكـ
طلال يمسك يد أمه ويبوسهـا : كثري من هالداعاوي على ويه الصبح .. تراني محتاجـهـا
أم عبدالعزيز تطبطب على يد ولدهـا اللي ماسك يدهـا وتقول : يلا يمهـ .. قوم .. ننطرك ترى
قامت من جنب ولدهـا وراحت صوب باب الغرفه ألتفتت عليــه أبتسمت لهـ وطلعت
طلال وهو يتمغط : ربي يخليج لي يايمهـ .. ولا يحرمني من هالوي أن شاللهـ

بيت بوفيصل

غرفه لولوهـ وفيصل


كان فيصل قاعد على الكرسي بالغرفهـ ويقرى مسج واصل لهـ من وااحد رفيجهـ
ولولوهـ نايمــهـ

شوي ألا لولوهـ تتحرك ببطء على السرير وتلتفت صوب فيصل ماحصلتهـ
قامت قعدت وشعرهـا متناثر على ويهـا وكشه
فيصل وهو يطالعهـا ببتسامه حلوهـ : صح النوم ياحلوو
لولوهـ تحط يدهـا على حلجهـا وتتثاوب بعدهـأ تقول : من متـى أنت قايم ؟
فيصل : من شوي ... قمت على صوت المسج ..
يسكر جوالهـ ويحطهـ على الكرسي جنبــه
لولوهـ بتسأل : من منـه !!؟؟
فيصل : وااحد ... المهم .. قومي غسلي ويهج وسبحي .... خلينا ننزل تحت أنا وياج
لولوهـ : وليش ماتنزل بروحك ... أأنــا يمكن اطول ليــن أخلص
فيصل بشاعريـه : وأنـا أأقدر أتحركـ بدونج ..!!
لولوهـ توخر اللحاف عنهـا وتقوم : يمهـ منك ... مجهز الاجوبهـ ....
فيصل : على فكرهـ .. البيـت مابقـى عليه شي ويجهــز
لولوهـ ألتفتت عليـه بفرحهـ : واللهـ ..!!! يااي ونــاســه ... أاخيرا بيكون لي بيت بروحي
فيصل قام وقف : يبيلـه بالكثير أسبوعيـن ويخلص ..
لولوهـ : بيخلص البنيــان .. ولــه الاثـاث !!
فيصل عطاهـا نظرهـ مافهمت معانهـا ودخل الحمام وسكر الباب ورااهـ
لولوهـ تتكتف : يـــه !؟
راحت فتحت الكبت وطلعت لهـا ثيــاب تلبسهـا ولما خلصت راحت قعدت على الكرسي تنطر فيصل يطلع من الحمام
حطت ثيابهـا جنبهـا .. شافت جوال فيصل ....
تذكرت جملة فيصل من شوي ( قمت على صوت المسج )
جاهـا فضول تتأكد أأذاا صج كلامهـ ولــه لا .... مدت يدهـا شوي شوي وخذت الجوال
وقامت تدور على أخر مسج وصل لفيصــل .. ولقت كان من ( خلود )
لولوهـ فتحت عينهـا على كبرهـا شافت المسج كان مكتوب
( أنطــرك على الساعه 3 العصر لا تتأخر ... )
حست بقهــر وغصــه خانقتهــا ردت الجوال بمكانهـ وخذت ثيابهـا وحظنتهـا لصدرهـا تنطر فيصل يطلع
دقايق ألا فيصل طالع
فيصل ببتسامه عريضه : يلا الحمام تحت أمرج اللحيــن ... تر... ( مايمديـه يكمل جملته الا لولوهـ داشه الحمام وراضخه الباب بويهـ )
فيصل بغرابه : ها !! .. شفيهـا ذي ,,, والله الحريم مشكلهـ ...
قعد على الكرسي وتنهد وقال : لو تام أعزووبي مو أأحسن لي !!
.
.
غرفه لطيفه


اللي كانت قاعدهـ تلبس سيف وحدهـ من الثياب اللي شرتهم لهـ
كانت عباره عن شورت باللون البنـي .. وتي شيرت أبيض عليـه شخابيط بدرجات البنـي ..
مع كااب هم باللون البنـي
كان شكل سيف كيوت وااايـــد ..
لطيفه تمسك ويهـا بيدينهـا الثنتيــن و تبوسهـ على خدهـ : فديت الحلوويــن أأنــا
سيف يطلق ضحكهـ بيرائه من قلبه ويمد يدهـ الصغيرهـ لخد أمهـ ويقرصهـا بالخفيف : أنتي احلى
لطيفه تحط يدهـا على خدهـا تتصنع الالم : آآي ! .. زيــن جذي عورتنــي
سيف : قربي خدج ...
لطيفه تقرب خدهـا لسيف
سيف يبوس مكان القرصه ويقول بعفويه وبرائه طفل ماتعدى الخمس : يعورج اللحيـن !؟
لطيفه حظنـتهـا لصدرهـا بقوهـ وهي مبتسمه من قلبهـا : فــــــــديـــــتـــــــك
.
.
بيت أم أحمد

في غرفه أحمد بالذات اللي كان واقف جدام المنظرهـ يتعدل ويتزيــن
طبعـ(ن) مايحتاي يضيع وقته على المنظرهـ .. لأنهـ أصلا مزيــون من دون لا يجيك على نفســه
تأكد أنهـ منظرهـ تمام وأوكي ..
وطلع من البيــت ركب سيارتهـ وطلعهـا من البيــت ودقايق الا سيارته واقفهـ جدام باب بيت بوفيصل
نزل من السيارهـ كان بيتوجهـ يطق الجرس على طولـ
بس شي لفت أنتـبـاهـ خلـى عينه تتعلق على ذيج الدريشــه ولا تفـارقهـا

’
’
غرفه جواهـر


اللي كانت فاتحهـ دريشتهـا علشـان تهويهــا
وواقفهـ جدام المنظرهـ تنشف شعرهـــا عن الماي
وتدندن على أنغــام الاغنيـه اللي مشغلتهـ ومعليـه الصوت بعد
جواهـر : تلفت الناس لامريت تكسر رقاب خلق الله الزين خذته ولا خليت حرام لاتاخذه كله... لباقي الناس وش بقيت ياللي لك اوصاف مكتمله وتمر عادي ولا حسيت حسنك به الناس منذهله

جواهـر حذفت الفوطهـ على سريرهـا وخلت شعرهـا الطويل مفتووح
وقالت ببتسامه عريضه : ياااربي شحلووووي ... خسارهـ ماأكون ملكة جمال الخليج ... ( ضحكت بعدهـا قالت ) لا لا شنو الخليج ... ملكة جمال العرب .. لا لا .. الشرق الاوسط ..... ( تحط طرف صبعهـا على شفايفهـا وتفكر ) ليش مو العالم كلهـ ... ( تطالع نفسهـا بالمنظرهـ وتضحك بهبل محليهـا ) لا لا ههههه واايد علي ملكة جمال الخليج .... ( ألتفت حول نفسهـا وشعرهـا يلتف معاهـا لحد ماجا كلهـ على كتفهـا اليســار وتناثرت قطرات ماي منه على ويهــا ) .. وااااااااااو شعور حلووو .. ( مدت يدينهـا الثنتيـن على طولهم ورجعت أفترت حول نفسهـا بس هالمرهـ ماتوقفت الا بعد 3 اربع لفات ..)
جواهـر وقفت عن اللف حول نفسهـا وخصلات شعرهـا المبللهـ معانقهـ خدهــا ورقبتهـا وكتفهــا قالت وهي تحاول تتوازن من بعد هاللفه المحترم : يااااي .. ونااسه واللهـ الجو اليـوم ولا أحلــى ..... ( رجعت تسمع كلمات الاغنيــه اللي تقول )

طلتك حلوه إلا طليت
ياحلوها جد من طله
الكل يصرخ إلا من جيت
هذا القمر وانقلب ظله

جواهـر بدلع مصطنع : فديت مجوووودي واللهـ .. يغني علي .....

,
,
تحت وعند سيارة أحمد اللي واقف يراقبهـا بس وهو ساكت وعلى شفاتهـ أبتسامه هاديـــه
نبض قلبهــ لهــا ..
نبض قلبـهـ للبنــت اللي كان ناوي يتسلى فيهــا
كانت حلووهـ وأحلى من الحلا نفســهـ
وباين أنهـا كلهـا حياهـ ..
أحمد قالهـا لا شعوريــ(ن) : حبيــتــــج ..!

.

نرجع فوق لجواهـر
اللي راحت عادت الاغنيــه مستانسه عليهــا على بالهـا عبدالمجيد يتغنى فيهـا
قعدت جدام التسريحهـ تمشط شعرهــا ومتعيزهـ تستشورهـ ..
لفتهـ كلهـ وحطت لهـ كذا مشباص صغار علشـان يثبت شعرهــا
وخلت قذلتهـا على ويهـا .. وأول ماخلصت من شعرهـا اللي ورى رجعت قذلتهـا لورى بطريقه مرتبــهـ
جواهـر وهي تطرش بوسـه لعمرهـا بالمنظرهـ : تيـنني فديت عمرج .. قمر قمر .... ( تتكلم بالمصري ) اللهم صلي عن النبي ... أ ـمر أربعتعشر

,
,
قامت من مكانهـا وراحت تسكر الدريشــه بس لمحت سيارهـ بيضه واقفه جدام باب بيتهم ..
جواهـر بستغراب : غريبــه !!؟ عندنا ضيوف ولا يقولون لي ؟؟ ,,
سكرت الدريشــه وطلعت من غرفتهـــا نزلت تحت الصالهـ

لقت مشاعل قاعدهـ تقرى مجلهـ .. وداشه جوو
جواهـر تجي تقط روحهـا جنب أختهـا : أأأأقول شعووول .. في سيارهـ عند باب البيــت
مشاعل بلا مبالاهـ : آيــه هذا أحمد .. ولد الجيران جااي حق عيسوهـ
جواهـر بلوعة جبد : وووووووي قطع قطع قطع ... حميييييد ماغيرهـ ..... الله يقطعهـ شيبي جاااي من صباح اللهـ خير .. ماعنده بيت
مشاعل مندمج لللحيــن قالت تسكت جواهـر : شدراانــي عنهـ ... شفت عيسوهـ طلع لهـ طليت عليهم من دريشه الصالهـ لقيــت السي أحمد داش
جواهــر قامت وهي تنفخ : آآآآآآآفـ .. توني اترقص وأتغنى برووحي ومستانسـه .... واللحيـن تعكر مزاااجي ربي يعكر مزااجهـ
مشاعل : ليش ضاق خلقج جذي !!؟؟
جواهـر : مو شغلج .. خلج بمجلتج وايد ابرك ..
راحت فوق غرفتهــا من يديد

.
.
عند أحمد اللي مر على عيسى وقال لهـ انهـ يبي يطلع يتمشى معاهـ
يتعرفون على بعض أكثــر ..
وبما انهـ عيسى مرتاح لهـ من الاساس وافق على طول
توجهوا لكورنيش الدوحهـ .. وقعدوا يتمشـون
أحمد وهو مدخل يدينه الثنتيــن بمخابــيــه : الجـــو حلــو اليـــوم
عيسى : مابقـى شي وندش الشـتـا
أحمد بعد سكوت قصير : شرايك نشتغل أنا وياك بالشركهـ
عيسى رد بسرعه : واللي يرحم والديك فكني من هالسيرهـ .. أنا مو وي وااحد يشتغــل
أحمد : يعني أنا اللي وي شغل ... جرب مابتخسر شي .. وبعديـن انت ولد صاحب الشركهـ يعني لا غيرت رايك تقدم أستقالتك وتفك روحك ... ( بغشمرهـ ) أو يمكن تنطرد قبل لا تقدم الاستقالهـ
عيسى أبتسم وقال : يأأخي ... أأحس روحي ماأنفع حق هالسوالف .. وبعديـن انا ماأفهم بخرابيط الشركات
أحمد : نتعلم مع بعض شورانا .... الله يخلي عبدالله وعبدالرحمن
عيسى ألتفت عليه بستغراب : من عبدالرحمن !
أحمد يطالع عيسى : عبدالرحمن ولد عمك مادري عمتك
عيسى ضحك وبعدهـا قال : قصدك عبدالعزيز
أحمد : آآيــه هذا هو عبدالعزيز .... شسوي بعد كلكم بحرف الـ عيـن
عيسى اللي توهـ ملاحظه هالشي : تصدق توني منتبــه ... ههههههههـ
أحمد شاركهـ الضحك ولا علق
ساد الهدوء بينهم
بعدهـا قال عيسى وهو يطالع جدامه : تصدق أول ماشفتك ... كرهتك
أحمد باسلوب هادي وكله أستهزاء : لا أنــا اللي حبيتك .. !!
عيسى يطالعه : لأنه صراحهـ شكلك مايريح ..
أحمد يغمز لهـ بطريقه زادت وسامة هالشاب : مجرم مثلا !!؟؟؟ ولــه سفاااح ..
عيسى بمزح : حفار قبور وأنت الصااج ...
أحمد ضحك بالخفيف وبعدهـا أبتسم وقال : أأنــا أول مرهـ شفتك فيهــا ( يطالع عيسى ) وماكان خوش لقاء صرااحهـ ( يرجع يطالع جدامه ) ..كنت حاطك ببالي .. ومستعد أسوي أي شي يطلعك من طووركـ ,,, لأنهـ صراااحهـ ماحبيــتــك .. والي ماأحبهـ .. الله يعينهـ مني
عيسى :ياخطير أنت ياحمش ...ههههههههـ .. شوفنا اللحيــن .. من بعد عدااوهـ صرنا ربع
أحمد يوقف ويطالع عيسى بنظرهـ جديـه : على كيفك ربع ..!!
عيسى يوقف ويطالع أحمد بستغراب
أحمد يبتسم لهـ : أأحنـــا أأخوااااان
عيسى أبتسم لهـ وقال : آآآآكيــد مايبيلهـا تفكير
أحمد : كفــــــك
عيسى يضرب يدهـ بيد أحمد
أحمد بغمزهـ وهو مازال ماسك يد عيسى : أأخواااااان على طولـ !؟
عيسى ببتسامه حلوو : على طوولـ ,,
أتجــهوا صوب البحــر .. اللي لونهـ صاير تركوازي
تموا يتأملون المكان لدقايق وكل واحد فيهم مشغول بالهـ بشي
لحد مانطق أحمد وقال : تصدق ... من زمـان خاطري بواحد يكون رفيجي الروح بالروح .. وماني لاقي
عيسى بستغراب : ليش ؟ ماعندك ربع انت !!!
أحمد يتنهد : للأسف لا ... لأني كنت شراااني من صغري .. ولما كبرت محد ودهـ يراافج وااحد سمعته بالمدرسه زفــت
عيسى : شلون يعني
أحمد ببتسامه عريضه وجنه فخور بنفسه : يعني فااتح راااس المدرس .... متضاارب مع المديـــر ... ساااااااب وااحد من الطلبــه ... مهدد الثانــي ..
مسبح لك راعي الباص بالعصير .. شاااق ويهـ وااحد معاي بالصف.. مسكر الدريشه على يد واااحد كسرت أأبو أصابع يدهـ ... وكل أأسبوع ضروري أأخذ فصل يوميــن .. ولــه ماأطلع أأحمد ...يعني ملفي الدرااسي أأسود وعليه صورة جمجمه بعد هههههههههههههههه
عيسى بذهول وهو يضحك : هههههههههه بل بل بل بل .... أنت طالب ولـــه مــجــــرم .... ( يسترجع أيام المدرســه ) أأنـا أأخبر لا تهاوشت مع المدرس ولــه واحد من الطلبـــه ودرى الوالد ربي يحفظهـ ... يسوي لي حالة طوارئ بالبيــــت .. ليش وليش .. وأنت ماتستحي وأنت وأنت وأنت ... ينفخ لي رااسي من الصراااخ ...... ( يطالع أحمد ) ... والله ماأتمنــى أرجع البيــت لا كنت مسوي لي بلوهـ بالمدرسـه
أحمد سكت شوي بعدهـا قال وهو يطالع جدامه : كان ودي ... لما تصير لي مشكله بالمدرســه أرجع البيــت أحصل الوالد يهزء فيني ويشرشحني .....
ويسوي فيني ولو ربع اللي يسويـه أبوكـ فيك ..... بس ... ويــن ...الله يرحمه .. ( يغير الجو علشـان لا ينقلب حزن ) هههـ بس الوالدهـ ماتقصر ..
تعطيني محاضرهـ من الزيــن
عيسى ضحك ولا حب يعلق على سالفه شوق أحمد لأبوهـ لأنهـ يدري أنهـ راح يفتح هموم .. بتكدر أحمد

,
,

بيت بوعبدالعزيز
ع السـاعه 12 الظهر

الكــل متجهزيـن حق الطلــعه من اللحيــن لأنهـ طلال قرر يغديهم بــرى ...
ويمشيهم ويونسهم ليــن بالليــل ..
بوعبدالعزيز ماحب يطلع معاهـم وقال أنه مرتاح بقعدهـ البيـت .. منهـا يقعد بروحهـ .. ومنهـا يكسر مياديف طلال
بعد ماتجهزوا كلهم ركبوا سياره طلال الكبيــرهـ
طلال جدام وجنبـه أمهـ
ووراهـ شيخه ومعانـي
ومهند وصالح قعدوا ورى أخر شي ( سياره طلال كبيرهـ عائله يعني )
وصالح كل شوي واقف يطالع السياير ورهـ
وطلال يقول لهـ أقعــد ...
وشيخهـ تقول لطلال ويـن تبي تروح : نتغدى بالستي .. علشان على طول نروح الالعــاب حق اليهـال .. وبعدهـا أأروح أتشرى لي بفلوس العيد .... وعقب أمممممممم..
معاني تكمل : بعديـــن ... نمر أشتري لي ديفيدي وأفلام ..... حلوووم الدبه عندهـا ديفيدي وأنا ماعندي ...
شيخه : ومن بيشتري لج الديفيدي
معاني بغباء : أنا بعيديتي !!
شيخه : واللهـ صج ... يعني بتكفي عيديتج ...؟؟ كم عندج ؟
معاني بعد تفكير : ميتيـــن وعليهم خردهـ ...
شيخه : هالميتيــن نقعيهم وشربي مايهم .. مايجيبون ديفيدي ...
معاني بحرهـ : لييييش ..؟ ماأبي الكبير اللي يشتغل على الـ tv أأبي الثاني الصغير
شيخه : الصغير أقل شي 400 أذا ماخاب ظني
طلال يقطع حوارهم : شوااخ لا تحرقيـن دمهـا .. خلاص تحط من عندهـا وأنا بكمل عليـــها وبشتري لهـا الديفيدي ....
شيخه : كاااهو بيشتري لج الديفيدي .. أستانستي
معاني بونااسه : آآآآآآآآكيــــــــــــــــد .. فديت طلولي ربي لا يخليني منك
طلال يطالعهـا من منظرهـ السيارهـ : ولا منج ...
مهند داش عرض : أأنـــا أأبي سي ديـات حق السوني ....
طلال : ولا يهمك ..
صالح يوقف : وأنا أأأبي أأروح أشتري ألعــاب
طلال : من عيوونــــي
أم عبدالعزيز تلتفت على طلال : يمه .. من ويــن لك تشتري لهم كل هذا ..!!!
طلال ببتسامه حلوهـ لأمه : الخير وااايــد .. وأنا عزوبي ماعندير مسؤوليـات... خل أفرح أخواني دامهم يبون ....عني نفسي ماأبي ألا رضاكم ...
أم عبدالعزيز : فديتك يمه ....
طلال : والقمر أشـ يبي !؟؟؟
أم عبدالعزيز : أأبي راحتكـ
طلال : لا صج يمه ... في خاطرج شي ..!!! ترانا رايحين الستي كل شي موجود ..
أم عبدالعزيز : لا عجبني شي بقولك .. اللحيـن ماأبي شي صدقنــي
طلال بعناد : عاد أنا بشتري لج .... سواء قلتي وله ماقلتي
,
,

بيت بو عبدالعزيز

بالصالهـ كان قاعد بوعبدالعزيز يفكر بطلال اللي شاغل كل تفكيرهـ من بعد الكابوس اللي حلم فيه أخر مرهـ
بوعبدالعزيز : يااااللـه أنك تحفظ ولدي ... وتخلي لي ولأمه وأخوانهـ .....
سكت وقعد يسترجع الحلم اللي مر عليـه ذاك اليوم
كان يستحق أسم كابوس بجداارهـ
.
.
.
مكــان وسيــع وطلال واقف أخر هالمكـــان يبتسم وهو ماد يدهـ وكأنهـ يبي يلمس يد أبوهـ
بوعبدالعزيز يمشي بخطوات بطيئه وجامدهـ وملامح قاسيهـ صوب طلال
طلال مازال على وضعيتهـ
وبوعبدالعزيز ملامح القسوهـ مازالت على ويهــا
طلال نزل يدهـ .. يطالع أأبوهـ بنظرات حزينهـ يرجع على ورى ..
بوعبدالعزيز يزيد سرعته علشـان يوصل لطلال
وطلال يزيد سرعته ويرجع لورى
وتردد كلمه وحده في أرجاء المكان ( ظالم ... ظالم ...ظالم .. ظالم .. ظالم .. ظالم )
بوعبدالعزيز تحولت خطواته السريع لركض
لحد ماوقف جدام طلال
اللي مازلت ملامحهـ حزينهـ
يجي يبي يضمهـ بس .......
سرااااااابـ ...
مايقدر يلمس طلال ولا حتى يحظنهـ يدهـ تخترق جسد طلال
اللي أبتسم لهـ
,
,
نفض بوعبدالعزيز هالحلم من بالهـ مايبي يذكرهـ
حس بضيق وكتمهـ على صدرهـ من جااالهـ هالحلم ...
.
.
بيـت بو فيصل بعد الغداء
قامت لطيفه وراحت غرفتهـا على طول ... اليوم كلهـ قضته بالتهرب من مشاعل
ولا تقعد بمكان مشاعل فيـــهـ ...
ماتقدر تواجهه وتقول لهـا اللي سمعته من طلال
ومشاعل تفسر عدم تواجد عمتهـا بمكان هي فيــه على أنهـ صدفهـ

قامت من على الطاوله وودت الصحون بمساعدهـ أمهـا وجواهـر المطبخ بعدهـا راحت لغرفه عمتهـا على طول تبي تعرف أذا هي كلمت طلال ولـه لا
طقت البـاب جالهـا صوت عمتهـا : مــن !؟
مشاعل : أأنــا مشاعل عمتي
سكتت شوي بعدهـا قالت لطيفه : أنــا نــايمــه حبيبتـي ... لما أأقوم بكلمج ..
مشاعل قالت : زيـن ...

راحت غرفتهـا مشاعل وتمددت بسريرهـأ وقالت تنام ليـن العصر بعدهـا تروح لعمتهـا
وهي أصلا ماتدري أذا بيجيهـا نوم ولـه لا !!

,
,
غرفه لطيفه اللي منومه سيف جنبهـا وتطبطب عليـه بهدوء ليـن يرقد
تفكر شلون بتقول لمشاعل هالسالفهـ ...
الظاهـر أنهـا راح تتم تتهرب من مواجهت مشاعل لأبعد فترهـ ممكـــن
وتتمنى أن يصير أي شي يرجع الذاكرهـ لمشاعل وتفتك لطيفه من هالـ لويـه كلهـا
\
\
بالستـي سنتــر

بعد ماتغدوا طلال واهلهـ راحوا الالعاب حق اليهـال
وشيخه تراقب صالح ومهند ومعاني حتى ..
اللي صايرهـ جنهـا ياهل ماخلت لعبه ألا ولعبتهـأ
أم عبدالعزيز تقرب صوب بنتهـا : شكلج تمللتي
شيخه بملل : تمللت وبس .. الا طقت جبدي ... صلوووح بهدلني كل شوي رايح للعبــه .. وأنا ماأقدر أراقبه هو ومنهد ومعانيو
أم عبدالعزيز : وشحقه تلاحقيــن صالح .. طلال معاهـ
شيخه تلتف على أمهـا : واللهـ ! ..... أأف حمل وأنزاااح ... بقوا مهند وهالياهل معاني ..
أم عبدالعزيز ضحكت وقالت : يلا هانت .. مردهم بيتمللون وبنطلع تتشريـن اللي تبينهـ !
.
عند طلال اللي قاعد مع صالح ويـن مايروح
صالح لطلال : أأأبي أركب السياير ..
طلال : زيــن تعــال ....
راحوا صوب السياير نطروا ليــن يخلصون اليهال اللي قبل صالح ويطلعون وأول ماطلعوا دخل طلال صالح علشـان يلعب
وتم يراقبهـ وهو يلعب مستانس
جاله واحد وقف جنبه : ولــدكـ معاهم ؟
طلال ألتفت على الشاب اللي وقف جنبه كان شكلهـ بالثلاثيـن أبتسم وقال : آآيـــهـ ...
الشاب : أأكيـــد يننكـ
طلال وهي يطالع صالح : في أحلى من يننونهم ...
الشاب أبتسم وقال : بهذي صدقت ياريال.... أأي واحد ولدك فيهم !؟
طلال يأشر له على صالح : ذاااااكـ اللي بالسيارهـ الحمرهـ ...
الشاب أبتسم : يشابهـك وايـــد .. تصدق ..
طلال طالعهـ وقال : أأي واحد ولدك أنت !!
الشاب : اللي ورى ولدك على طوولـ ...
طلال أبتسم لشكل الولد اللي ورى صالح لأنهـ كان متحمس وايد قال لشاب : شسمـه !؟
الشاب : طلال
طلال التفت عليــه ببتسامه عريضه : سميي يعني ..
الشاب ببتسامه لطلال : عااشت الاسامي ... أخ طلال
طلال : عاشت أيامك الشيخ
سكتوا أثنينهم .. ولا حد فيهم تكلم .. قعدوا يراقبون ( عيالهم ) !!
شوي ألا شيخه جايه صوبهم وبلـ الاخص لطلال : أأقول طلال ... أذا خلص صلووح جيبــه علشــان خلاص بنطلع من هنــي ... مليــت
الشاب لما شاف المرهـ اللي جات صوبهـم قال لطلال : أخليك مع مرتك ... وتشرفت بمعرفتك
طلال لشاب : أنا أأكثــر
أبتعد عنهـم الشاب
وشيخه تطالعه وهو رايح جنه مب عاجبهـا تلتفت على طلال وتقلد كلام الشاب :" أأخليك مع مرتك" !!!! يقولهـا وهو واثق بعد
طلال ضحك وقال : على بالهـ صالح ولدي .. فمن جذي قال أكيد أنتي مرتي
شيخه تضحك : باال .. مايركب كلش هههههههههـ أنـا مرتك وصلوح ولدي أأأع أأنتحر واللهـ
طلال يضحك : صدقتي انتي وويهج ...

.
.

بيت بو فيصل
العـصــر

مشاعل قاعدهـ على طرف سريرهـا بعد ماتعبت تحاول تنام ماتقدر
أذا غمضت عينهـا شوي رجعت فتحتهـا لا شعوريــن ... مافيهـا نووم كلش
طلال شاغل بالهــا ... تبي تعرف شلون طلال خطيبهـا وليش فصخت الخطوبــه
مشاعل ترمي جسمهـا على السرير وتتنهد : آآآآآآآآآآآآآآآآآآآآف ... أأأبي أأعرف أجوووبــه لهلـ ألاسئلهـ وله بموووووتـ ... عمتي من الصبح ماقعد معاهــا ... ماشفتهـا ألا ع الغدى ..... ( بعد تفكير قصير وتحليل لتصرفات عمتهـا قعدت وهي تقول ) كانت تتهرب مني !! ...
لا يكون قالت لحد عن سالفه طلال ومنعوهـا أنهـا تقول لي ...... ( ضرب ريلهـا بالارض بقوهـ ) لااااااا لا لا .. الله لا يقول .... لا تسوينهـا ياعمتي بموت

قامت من غرفتهـا وراحت غرفة عمتهـا طقتهـا شوي ودخلــت
لقت عمتهـا تصلي العصـــر
سكرت البــاب وراحت قعدت على طرف سرير عمتهـا جنب سيف اللي اللحاف كبير عليـه واايد
وفاتح حلجهـ وشعرهـ الاسود جاي على ويهـــا وقميصهـ مفتر ومرتفع شوي طالع بطنهـ ..كان شكلهـ أينن مشاعل قربت صوبهـ وباسته على خدهـ
سيف تحركـ بعد ماغمض عيونه بقوهـ وعطاهـا ظهرهـ ...

شوي ألا عمتهـا مخلصهـ صلاتهـا
لطيفه قامت وشالت السيادهـ وحطتهـا على طرف الكرسي
مشاعل وهي تلعب بطرف جلابيتهـا : عمتي ... ماقلتي لي شقالج طلال ..
لطيفه تنهدت بحيرهـ وهي تطالع مشاعل .. وفصخت الـ ( أيلال ) مال الصلاهـ وحطتهـ جنب السيادهـ وجات قعدت جنب مشاعل وقالت : شتبي تعرفيـن بالضبط
مشاعل : أبي أعرف كل شي عن ماضيي مع طلال .. شلون خذيته وليش فضخت الخطوبــه ... خذته عن حب ولــه لا ... عمتـي أنــا
( سكتت شوي ونزلت نظرهـا بحظنهـا لثواني بعدهـأ قالت وهي تطالع عمتهـا ) أأنـــاا أحب طلال ..
لطيفه عورهـا قلبهـا من أخر جمله ( اللحيـن تحبينه ... لو عرفتي ماضييه معاج بتكرهيـنه )
حطت لطيفه يدهـا على كتف مشاعل وقالت : مشاعل أنا مكلمه طلال من أأمس .. ومن عرفت السالفه وأنـا أتهرب منج ماأبي أواجهج ماأعرف شلون أأقول لج ....
مشاعل نغزهـا قلبهـا من كلام لطيفه عرفت أنهـ ماضيهـا مايسر قالت بعد ماسكتت وعينهـا بعيـن عمتهـا : تكلمي عمتي قولي .... مردي بعرف ..
لطيفه : بس يامشاعل .. صدقيني مابيسرج اللي بتعرفيـنـــه
مشاعل أبتسمت بالغصب لأنهـا حاسه بخوف يتسلل لقلبها : قولي ..
لطيفه سكتت شوي مرتبكه .. خايفه تقول لهـا وتضرهــا وخايفه تسكت وتفقدهـا ...بعد سكوت طول شوي تكلمت وقالت لـ مشاعل اللي عرفته كلهـ

مشاعل أبتدت تسمعهـا بكل جوارحهـا
كانت مبتسمه بالبدايــه بس أبتسامتهـا أبتدت تتلاشى وهي تسمع ماضي طلال الاسود
نبضهـا أبتــدى يزيد .. ودقاتهـا تزيد وتزيد حطت يدها على قلبهــا
وقامت وقفــت عطت عمتهـا ظهرهـا وتمت تصغي
لطيفه تسـرد الاحداث مثل ماسمعتهــا بألم ... وبنفس الوقت خوف من ردت فعل مشاعل

لحد ما ...

حست مشاعل بعوااار براااسهـــا
ذكــريـــاااات سودهـ قامت تهاجم مخــهـا بكل وحشيـــه
وكأنهـا تستعيد مكانهـا الموحش ببال مشاعل
نفس مشاااعل يزداد .. والاكسجيـن بالغرفه نقص
والذكريات تزداد وتزداد وتزاااد

,
,
,

: لا قاعد أغنــي وأرقص ومكييييييف ... وصوت ضحكي يوصل لأخر بيت بالفريج ..... آآكيد نايم عيل انطرج !!؟

\
\
\

: وليييييييي .. شفيج يبه شاكه بروحج .. يعني محد يتصل لي غيرج ..... حياتي ترى هالرقم كل ربعي يتصلون عليه مو أنتي بس ..
يعني يابعد روح روحي ... هالرقم مو مطلعه من كيوتل خصيصـ ( ن ) لـــج ..!!!

\
\
\

: ... حياتي يصير أأسكــر .. ولــه .. مضطـر أسمع السنفونيـا الحلـوهـ ذي

\
\
\

: ويــن قاعديــن فلم عربي ؟؟!! شنو تحبني وأحبك .... آآخلصي شتبيــن ... أأبي أأسكر لاني بطلع

\
\
\

: خير ياطير .. لو الساعه 3 الفيـــر ..... شلج خص أنتـي أطلع وقت ماأبي وأرجع وقت ماأبي ...
خوش واللــه هذا وأحنا تونــا خطوبه بس وأبتـدى حب التملك فيج ... عيل لا تزوجنـا شلـــون ...؟؟( بأسلوب يستفز ) حياتي .. عمري انتي ..... لا جيت أأطلــع ولــه أأدش
ماأحب حد يقولون الوقت متأخر اللحيــن .. لاني أأذا سمعت شي مايعجبنــي ترى عاادي أأأأجرح مشاعرج بكلام مابيعجبج

\
\
\

: قلبي أنــا جــاي اللحيـن .. وصدقيني بحط حد لدموعج اللي كل يوم تنــزل ... فياليـت تمسحينهـا من اللحيــن

\
\
\

: حلــــــو .. الشعب مجتمعيــن هنـــي ...( بشاعريـه مزيفه ) وخاصــه شعولتي ..

\
\
\

: أنـا ومشــاعل كلش ماننفــع لبعض

\
\
\

: .. مشاعل ياااهــل بعقـــل يااهــل

\
\
\

: آآآنـــا لما أعرضت علي أأمي اأأنـــي أأأأخذهـا قالت لي مشاعل
خوش بنت .. ثقيله ورزينه وقويــه ..... وبصراحه ... والصراحه راحه .... كل الكلام اللي سمعته خرطي .. ولا كلمه طلعت صح لاهـي ثقيله ولا رزينه .. لأنها أربعه وعشريـن ساعه تتصل وله تطرش مسجـــات بالعربي تتلزق ....ولا هي قويه لأنــه من صرنــا لبعــض وهـــي أأضعف منهــا ماافـــي

\
\
\

:مشاعل بختصــار لعبـه بــاربي ..... حلــوهـ ماقلنـا شي .. وأذا ع اللبس ماعليهـا كلام ... ( يأشر على راسه ) بس العقــل عندهـا ..... صفـــر ..

\
\
\

: على فكرهـ آآنــا أأحب وحدهـ ثــانــي تسوى مشاعل وطوايفهــا

\
\
\

: ( يرفع الكيس اللي بيدهـ ) وهــذي سخافــات مشـاعل ... أأقصــد هدايـاهــا ..... ( يحذفهــا على الارض ويوجه الكلام لمشاعل ) أأحتفظي فيهم لج يابنت عمي .. وعطيهم اللي بيتقدم لج بعدي .....

\
\
\

: مشاااعل تكفيــن عطيني فرصه

\
\
\

: آآآآآآآآآسف .. أدري أني غلطاان والغلط راكبني من رااسي لساسي بس رب العباد يساامح أنتي ماتسامحين !!!!

\
\
لطيفه تكمل سرد الاحداث وهي مرتبكه خاصهـ بعد ماحطت مشاعل يدهـا على راسهـا وكأنهـا تشعر بألم
مشاعل صرخت بأعلى صوتها : بـــــــــــــــــــــــــــــــــــــــــــــــــ ــــس .. بــــــــــــــــــــــس ... كااااااااااااااااااااافي .... ماأأأبي أأأأأسمع بعــــــد .. أأأأأأأأأأأأأاكرهـاا ... أأكرهــااااا ... بس حرااااااااااااام عليكم بس .......... بــــــــــــــــــــــــــــــــــــــس

طاحت من طولهــا مغمى عليهـا ولطيفه قامت بسرعه و راحت لهـا
وسيف فز من نومهـ على صوت صراخ مشاعل
أنفتح البـاب بسرعهـ ودخل عبدالله المستغرب هالصراخ !!
وخااف لما شاف مشاعل طاايحه ع الارض راح صوبهم : شسالفهـ .. شصـــااااااير .. أسمع صراااخ مشاعل
لطيفه كانت تصيح وتحاول تقومهــــا
وعبدالله لما شاف أنهـا مابتقوم راح جاب عبايتهـا وخلا عمته تلبسهـا وطلعوهـا من الغرفه بيــن أحضــان عبداللهـ
ودقايق والكل عرف بالبيــت عن طيحة مشـــاعل لما شافوا عبدالله شايلهـا ولطيفه ورااهـ تصيح
وجوا معاهم وبو فيصل وأم فيصل وفيصل
وتموا بالبيــت لولوهـ وسيف وجواهر بس
أما عيسى فهو مثل ماتدورون طالع مع أحمد وللحيـن مارد

الكل خاايف على مشاعل .. ومستغربيــن سبب طيحتهـ المفاجأهـ بنسبـه لهم
الا لطيفهـ اللي قلبهـا يرجف من الدااااخل وهي تفكر بأسوء الاحتمالات اللي ممكن تصير لمشاعل بسببهـــا

.
.
.
.
نهــايــه الجزء السابع عشر

عيسى وأحمد .. وصداقتهم اللي أبتدت تنمــو .. شنهـي نهايتهــا
وهل راح يشتغلون مع بعض بالشركهـ مثل ماطلب أحمد من عيسى !!
ولـه عيسى مضروب عليه أأكس و .. مو وي شغل كلش

احمد اللي قلبه نطق قبل لسانهـ بحبهـ لجواهـر .. شنهـي نهايـة هالحب !
مشاعل .. والذكريـات اللي أقتحمت بالهـا مرهـ وحدهـ ..
معقولـه أستعـادت ذاكرتهــا !!!!
طلال هلـ راح ينقطع أأخر أمل لهـ بقرب مشاعل ؟ بعد ماتستعيد ذاكرتهـا ..
ولــه أنهـ من حظه الحلو أنـه مشاعل للحيــن ( ماأسترجعت ذاكرتهـا )
لطيفه اللي بتموت خوف على مشاعل .. وخوف من ردة فعل أهل مشاعل شرااح يكون مصيرهـا
هلـ راح يعرفون أهلهـا أنهـ لطيفهـ قالت لهـا عن ماضي طلال !! وشنهـي ردت فعلهم
لولوهـ اللي أنصدمت بفيصل ... شنهي نهايه علاقتهـا بزوجهـا فيصل



الجزء الثامن عشر

كانـوا متوزعيــن بالممر ..
عبدالله متسند على الطوفهـ اللي مجابلهـ باب الغرفهـ على طول
وأم فيصل قاعدهـ على الكرسي وتحاتي وتدعي من قلبهــا ...
وفيصل رايح ورااااد وتفكيرهـ مشغول بسبب طيحة مشاعل
بوفيصل واقف جنب باب الغرفهـ ومتكتف وبايـن عليـه الهدوء رغم أنهـ التوتر واصل التوب عندهـ
أما لطيفه حالهـا مايعلم بهـ ألا رب العباد ....
واقفهـ جنب عبداللهـ وقلبهـا شوي وينقز من مكانهـ من كثر المحاتاهـ
.
.
الهــدوء مسيطر ع المكــان .. والتـوتــر سيد الموقف
لحد ماطلع لهم الدكتور وكان قطري
الكل راحوا صوبهـ
الدكتور بوجه بشوش : انتوا أأهلهــا !!؟
بوفيصل : أأيــه دكتــور أأحنــا أهلهــا .. وأنا أأبووهــا
الدكتور ببتسامه عريضه : مبـــرووكـ .. البنت أستعادة ذاكرتهــا ....
أم فيصل بفرحه : صج ...!!!!!
الدكتور : أأيــه حجيــه ... بايـن أنهـا تلقت صدمهـ قويــه أثرت عليهـا وساهمت بأستعادتهـا لذاكرتها
بوفيصل : صدمه قويــه !!؟
الدكتور : أأيــه أأخووي ... تلقت صدمه عصبيــه ... الظاهـر أنهـا سمعت شغلهـ صدمتهـا .. أو حد قالهـا شي ..... ( يبتسم ) بس أكيد أهم شي أنهـا أستعادت ذاكرتهــا
عبدالله القى نظرهـ على عمتهـ لأنهـا هي اللي كانت موجودهـ جنبهـا لما أبتدى صرااخ مشاعل
لطيفه تـوتــرت وأبتـدت تتصدد عنهـ
فيصل : دكتــور متى نقدر نشوفهــا !؟؟
الدكتــور : خلوهـا ترتاح شوي .. بعدهـا تقدرون تشوفونهــا ...( أبتسم لهم ) عن أأذنكم ..

وأبتعد عنهم الدكتــور بعد مابشرهم بهلـ خبر السعيد

أم فيصل بفرحه : الحمدالله لك يارب ...
عبدالله يطلع جوالـه : خل أأبشر اللي بالبيـــت ...
أتصل على تلفون البيــت على طول ردت جواهـر : هااااا بشر شفيهـــا
عبدالله : رجعت لهـا الذاكرهـ ..
جواهـر توقف بسرعه : صج ...... وااااااااااي أأحلى خبر صراااحهـ ..
عبدالله ضحك : يلا أأخليج .. لأنهـ بندخل عليهـا بعد شوي ... عاد هالمرهـ بتعرفنــا مو مثل أول مرهـ ..
جواهـر بترجي : عبوود عفيــه مر علينــا .... أأبي أأأشوفهــا
عبدالله : خلي عيسى يجيبكم ... أنا ماني متحرك ألا لما أأشوفهــا
جواهـر : عيسووهـ جايكم اللحيــن .. أأول ماشفت ويهـا قلت لهـ جاان يركب سيارتهـ ويروح لكم
عبدالله : خير أن شاللهـ ... لما أتطمن علينـا بمر عليكم .. خلكم جاهزيــن .....
جواهـر : آآآووكي ..
عبدالله : يلا فمان الله
جواهـر : فمان الكريم

سكرت جواهـر من عند عبدالله ونقزت من الوناسه
لولوهـ لجواهـر بستغراب : شبلاج ..!!!! .. وشفيهـا الاميرهـ النائمهـ
جواهـر : رجعت لهـا ذااااكرتهــا واااااااااااااو لولوووو ... ياني فرحانهـ لهــا
لولوهـ بدون نفس : مبروك !
جواهـر : الله يبارك فيج ... خل أأروح أأبدل ثيابي .... بيمر علينــا عبدالله علشـان نشوفهــا
راحت فوق بسرعهـ علشـان تبدل ..ثيابهـا..
وسيف نايم تحت على الكرسي اللي بالصالهـ ... جنب لولوهـ
لولوهـ تتكتف : آآآآفـ ماأأبي أروح أأشوفهــا .... قبل وهي فاقدهـ الذاكرهـ لسانهـا يلوط أذانهـا اللحيـــن بعد ماأستعادتهـا بتطلع على قشارتهـا وثقل دمهـا ولسانهـا الطوووويــل ,, ربي يعيني عليهـا بس ليـن يخلص بيتي
.
.

بالمستشفــى وبعد دقايق الا عيسى داااش عليهم
عيسى بخوف : شصــااايـــر ... شفيهـا مشاعل
فيصل ببتسامه عريضه : رجعت لهـا الذاكرهــ
عيسى بصوت عالي ومليـان فرحه : آآآآآآآآحـــــلـــــــــفـ
بو فيصل المبتسم : شفيك ينيــت وط صوتكـ ..
عيسى بفرحه مو سايعتهـ : أأبي أأشوفهـــااا ...
ام فيصل : قالوا خلوهـا ترتاح شوي بعدهـأ نشوفهـــا ....
عيسى اللي مو عارف شلون يوقف من الوناسه قال : مووو قادر أأصبر صرااحهـ ..... يعني بترجع نفس قبل .. ( يرجع شعرهـ لورى ) أأأأأأأفــ أأخيرا بفتك من حساسيتها الزايدهـ ...
عبدالله بغشمرهـ : هذا اللي تحاتيـــه
عيسى بغصه وهو يضحك : تصدق ودي أأصيــــح .. مو مصدق ....
بوفيصل يقرب من ولدهـ ويحط يدهـ على كتفهـ وقال : عـيـــب شنو تصيح ...!
عيسى يمسح دموعهـ بسرعه وهو مستانس : دموووع الفرح يبــه ...

.
.
في الستي سنتـر
وفي أحدى المحلات

كانت شيخه تتشــرى لهـا ثيــاب حلوهـ ومعاني وراااهـا وياخذون راي أمهم بكل بدلهـ بياخذونهـا
شيخه لأمهــا : شراايج يمه بهذي البدلهـ .. واااايد حلوووهـ ....
أم عبدالعزيز : عاد كل البدل اللي خذيتيهم مشمشيــن ... أأخذي لون ثانــي
معاني بدلع : وردي مثلا ...
شيخه : وووي ماأأحب أشتري وردي ..... أأحسهـ مال البنات الدلوعـات بزيـاادهـ ..
معاني وهي تشوف لهـا بدلهـ : أأيـــه أنتي مايليق عليج الدلع مووولـ
شيخه لمعاني : لو أحنا مو بمحل جاااان رديت عليج ....
أم عبدالعزيز وهي تأشر لشيخه على بدلهـ جنان كانت باللون البنفسجي : أأخذي ذيـــج واايد ناعمهـ وبتطلع حلووهـ عليج
شيخه وهي ترجع البدلهـ اللي بيدهـا وتاخذ اللي اشرت عليهـا امهـا : واااو .. صراحهـ ذوقج يمه عجييب ... أأشتري لي أنتي عيـــل
أم عبدالعزيز ببتسامه : عيل تعـالي .. الصوب الثاني فيه شغلات حلووهـ ...
شيخهـ : آآوكي ... ( تكلم معاني ) .. تعالي خنشوف اللي هناكـ
معاني : زيــن
مشوا وراحوا الصوب الثانــي ولقوا ملابس بناتيـه أحلى وأحلى من اللي مساع
وخذت أم عبدالعزيز كم بدلهـ لشيخه على ذوقهـا ..
ومعاني مايحتاي حد ياخذ لهـا لأنهـا شطبت على اللون الوردي الموجود بالمحل كلهـ

,
,

بمحل شوي بعيد عن هالمحل

كان طلال واقف مع مهند اللي يتنقـى لـه سيـديـات ..
وصالح متملل يبي يشتري لـــه ألعــاب
مهند وهو ياخذ سيدي ويرويه طلال : هــذا شكلهـ حلوو !؟
طلال : دامهـ عاجبك .. أأخذهـ ,,
مهند هز راسهـ بالايجاب وراح ياخذ غيرهـ
صالح لطلال : طلال أأبي أشتري لي لعبـــهـ
طلال : آآوووكي زيــن .. بس خلـ مهند يخلص ... وبعدهـا تشتري لك اللي تبيـــهـ ...
صالح بطفش : من مسااااع أحنا هني .. ومافي شي عاجبهـ الشيخ مهند
مهند يتكلم وجنه كبير : أأحترم نفسك أأنا أأخوك الكبير
صالح يتكتف وصد عن مهند : أأأأأفـ .. ذلنـا
طلال أبتسم وأطلق ضحكهـ قصيرهـ وقال : بسكم ,,, أحنا طالعيـن نستانس مو تتناجرونـ ,,
مهند وعينهـ ع السيديات : قوول لـه !

,
,
بـ مستشفى حمد

وبعد أنتظــار طول شوي أذن لهم الدكتور أنهـم يدخلون على مشاعل اللي أستعادت وعيهــا
ودخلـوا كلهم ( بو فيصل , أم فيصل , فيصل , عبدالله , عيسى , لطيفه )
لقوهـا منسدحه على السرير ولافه ويهـا الصوب الثاني ... صادهـ عنهم
بوفيصل بفرحه : حمدالله على سلامتج يابنتـــي عـ ........
قاطعته مشاعل بألم : ليش ماقلتوا لي ,,,!؟
سكتوا الكل .. البعض فهم قصدهـا والبعض جاهل
( !!!!!؟؟؟؟!!!!!!!)
أم فيصل تحاول تفهم قصدهـا : نقــولج عن شنو !!؟؟
مشاعل تلتفت عيلهم ودموعهـا شاقهـ طريقهـا على خدهـا المتورد من الصياح قالت بصوت مرتفع شوي : ليش ماقلتوا لي عن طـــــــــــلال !!!!! ليش
بوفيصل بحدهـ : وشفيـــــه طلال ؟؟
مشاعل تصيح أكثر : ليش ماقلتولي أنهـ كان خطيبي ...... ليش خليتوني اتعلق فيــه وأأحبهـ من يديد
بوفيصل وعبدالله وعيسى وفيصل بصوت وااحد وبذهول : تحبيــــنــــــه !!!!!
مشاعل وهي تمسح دموعهـا اللي تزيد ويعلى صوتهــا : أأيـــه أأحبــه ,,, حبيييييييييييتتـــه بسبببكم ......... أأأأأأأأأحبـــه بسببكم أنتوا ...
بوفيصل كان يبي يرد عليهـا لكن الكلمات وصلت للسـانهـ وتوقفت مايدري شلون ينطق حس وكأنهـ تصنم من هول ماسمع
أم فيصل تقرب صوب بنتهـا تبي تحظنهـا وتخفف عنهــا
بس مشاعل اللي قعدت وخرت عنهـا بسرعه وقالت : لحد يـجيـسنـــي ,,,, أأأأأكرهكم كلكم ...... كلكم أأنانيـــــــن .. ماتهمكم ألا رااااحتكم ...... علشان ترتاحون من صيااحي ليل ونهــار خشيتوا عني أأهم شي بحياااتــــي ,,, ( تصااارخ ) خشيتووا عني حقيقه طلال .......
عيسى يحاول يتكلم بجديهـ رغم انه التوتر مكتسيه من شعر راسه لصبع ريله : وشتبيـن تعرفيــن عنه ... شوفي نفسج اللحيــن لما تذكرتي شلووون صرتــي .. وقبل لا تذكريــن كنتي مستانسـه وفرحانهـ ومو هامج شي .... ماكانا نبي نهدم فرحتج ذي .. بسالفه طلال التافهـ النذل
مشاعل ردت بسرعه وبعصبيــه : لا تسبــــه .... لا تغلط ...... بسكم ذنوووب خاافووا ربكم ...
بوفيصل بغضب و حدهـ : مشاااعل أنتي لأنج تعبانهـ مو عارفهـ شقاعدهـ تقـ .....
مشاعل قاطعته بطريقه هستيريـــه : بــــــــــــــس ... مااااااااابي أأسمع أأعذااااااركم .... طلعوووووووووووا بـــــــــــــــرى ... مااااااااااأأأبي أأأأشوف حد فيكم .... مااااااااااأأأأأأبي أأأأشوفكم ... طلعووا من حياااااااااااتــــي تكفوووونـ....... خلووووني أأأأأأأأرتــــااااااااااااح خااافوو ربكم حراااام عليكم ... ( بصراااااااخ ) حرااااااااااااااااااااااااااااااام
أم فيصل تصيح من حالة بنتهــا تحاول تضمهـا بس مشاعل تدفعهـا وتدزهـا ماتبي تقرب من حظنهــا : هـــــــــــديييينـــــــي .... لا تجيسيييييينـــــي .....
( تصاااااارخ بصوت أأعلى وأأعلى يمكن كل طووااابق المستشفــى سمعوا صوتهــا ) طلعــووووووووووووووووووواااااااااااااا بــــــــــــــــــــــــــــــــــرى

دخلت بحاله هستيريـــه صااارخ صياااااح وماعلى لسانهـا ألا ( طلعووووا )

وأم فيصل تصيح معاهـا تحاول تهديهـا مافي فايدهـ مشاعل تدفعهــا بكل ماأوتيـت من قوهـ بجسدهـا الصغيرهـ
لطيفهـ كانت واقفه بعيدهـ شوي عنهم ويدهـا على حلجهـأ وتصيييح بصمت وقلبهـأ محترق ومتقطع على شكل مشاااعل
ماكانت تقصد تسوي فيهـا جذي .... ماكانت تبي مشاعل توصل لهلـ مرحلهـ ... كانت تبي تساعدهــا
صدق أحساسهـا لما حست انهـا ممكن تضرهــا ... وكاهي نتايج مساعدتهـــا ....

دخلوا الدكاترهـ على صوت الصرااخ وطلعوا أهل مشاعل من عندهـــا
وعطوا مشاعل مهدء .. علشـــان تنااام وتهدى في نفس الوقت
مشاعل وهي تهدى تدريجيــن : آآآكرهكم .. أأكرهكم كلكم .... كلكـــ ـ ـ ـ ـ ـم
.
.
.

برى وعند باب الغرفهـ
أم فيصل وهي تصيح بصوت شبه عالي : البنـــــــت رااااااااحت ..... بنتي راحت من يديد ياااااابــــــدر ..
بوفيصل طالعهـا ولا رد .. لأنهـ صج بايـن أنهـا راحت هالمرهـ من يدهم
عيسى كان متسند على الطوفه وملامحه مزيج مابيــن الغضب التوتر الحزن على حال أخته ,, يحس رووووحهـ مخنوق
ولطيفهـ تصيح بصمت وهي تتصدد عن عبدالله اللي كلاهـا بنظراتهـ
عبدالله يطالع عمتهــ وهو شااااااك فيهــــا .... (آآكيد محد قال لهـــا ألا هي .. ولــه شلون أستعادت مشاعل ذاكرتهـا بهلـ سرعهـ .. بس شلون عرفت عن ماضي طلال الحقير !! وهي من سنيـــن ماندري فيهــا !؟)
وفيصل حالته مو أقل من حالة الشبـــاب
طلع لهم الدكتور وقال : السموحه ياجماعهـ .. بس البنت لازم ترتاااح ,,,, دخلت بحالهـ هستيريــه وصدقوني مابتكون زينهـ لهــا .... تقدرون تروحون اللحيــن وتجونهـا بااجــــر
بوفيصل : زيــن بالليـــل دكتور ..؟ مايصير !!!!
الدكتور بنبرهـ جديهـ : أأخووي .. لو خايفيـن على ملصحة البنت تعالوا لهـا باجر ..... بايــن أنه وجودكم مضايقهـــا
بوفيصل بصوت رجولي غاضب مرتفع شوي : شنووو وجودنــا مضايقهــا .. أأحنا أأهلهــــا ... ولـــه شاااك بهلـ شي
الدكتــور : أأأخووي أنا أتكلم على حسب اللي أأشوفهـ ... البنت قبل لا تدخلون عليهـا كانت حالتهـا مستقره تقريبـ ( ن) ولما دخلتوا تدهورت
بوفيصل يقرب من الدكتور بغضب ويصاارخ : شفيـــك أنت .. ماتفهم .. قلنـالك أأحنا أأهلهـا شنو تدهورت وماتدهورت .... لو أبي بشوف بنتي محد راح يمنعني
الدكتور أبتدى يتنرفز من صرااخ بوفيصل بويهـا قال وهو يحاول يتمالك أعصابه : أأخووي .. تعالوا لهـا بااجر .. هذا أأخر كلامي ,,,, أنا الدكتور المشرف عليهــا وأأعرف حالتهـا أأكثر منكم
بوفيصل يعلى صوتهـ الرجولي ويقول : ليش أنت عايش معاهـا ببيت وااحد علشان تعرف حالتهـا أأكثر منــا .... ولـــه أنت من أأهلهــــا ...
قاطعهـ فيصل اللي يحاول يهديــه : يبــه خلاص صـلـى ع النــبي .... نجي لهـا بااجر ...
بوفيصل لفيصل بصراخ : أأنــــا قلت بجي بالليل أتطمن على بنتـــي يعني بجي بالليل ( يطالع الدكتور ) ومحد بيقدر يمنعني لا أنت ولا غيركـ ..
الدكتور اللي ولع من قلب بس مازال متمالك أعصابه : تقــدر تتوكل الطيب ...
بو فيصل يقرب من الدكتور أأكثر بس فيصل يمسك أأبوهـ من ذراعه علشان لا يتهور : تطردني أنت تطردني ......؟؟
الدكتور يغمض عيونه ويقول بقلبه ( اللهم طولج ياروح ) قال وهو يطالع بوفيصل : ماطردتك .. بس أحنا بمكان محترم وأنت قاعد تصارخ وشايل المستشفى على راسك ... والغرف فيهـا مرضى يبون يرتاحون ...... لوسمحت أأخوي تفضل .. وله ترى بضطر أطلب الامن
عبدالله لأبوهـ : يبه خلاص تكفى مانبي مشااكل ... أأمش خل نروح وباجر يصير خير
فيصل : بـــاجر نجي ... أن شاللهـ .. تكون هدت شوي بدل ماندخل عليهـا اللحيــــن وتزيد حالتهـا
بوفيصل ينفض ذراعه من يد فيصل ويطالع الدكتور بنظرات تحرق وعطاهـ ظهرهـ ومشى وأم فيصل ولطيفهـ ورااااهـ
فيصل لدكتور : اعذرنا الشيخ .. بس الوالد متوتر شوي علشــان حالة اختي ..... وصدقني باجر بيعتذر منك أبوي وأعرفهـ
الدكتور وهو يتنهد : لا عادي أأخوي .. حصل خير.. وايد حالات مثل أبوك مرت علي ... وأعرف أتفاهم معاهـا ...... ( يبتسم ) .. تعالوا باجر تكون أختكم أرتاحت نفسيـن وجسديــن ..
عبدالله يبتسم : ماقصرت
الدكتور : هذا واجبي ...
فيصل : عن أذنك ...
الدكتور : الله معاكم

مشوا عبدالله وفيصل ... وابتعدوا عن الدكتور على أنهم بيطلعون من المستشفى
بينمـا عيسى للحيــن واقف ويتذكر كل كلمه قالتهـا مشاعل
لحد ماقطع عليـه حبل أفكارهـ الدكتور : يالاخ !
عيسى اللي توهـ منتبــه : هلا .. هلا .. أخوي
الدكتور يبتسم : تقدر تجي باجر .....
عيسى هز راسه بتفهم وقال : السموحه الشيخ ... !
الدكتور أبتسم لهـ بدون مايرد

طلع عيسى من المستشفــى وهو متكدر وحالته حالهـ

الدكتور وهو يطلق زفير حااد : اللهـ يعيــنــــكم !؟؟

.
.

بيت بوفيصل

دخل بوفيصل البيـت معصب وحالته للهـ .... وراح سيدهـ فوق لغرفتهـ
( بدر بطبعه لا تضايق ولـه حزن يعبر عن هالشي بالغضب .. فهذا شي طبيعي بالنسبه للكـل )
وجواهـر قاعدهـ بالصالهـ وعبايتهـا جنبهـا تنطرهم يجون ... طالعت أبوهـا بغرابهـ لما دخل وسيدهـ راح فوق حتى ماطالعهم
ولولوهـ ماتبي تروح بس مجبورهـ ع الروحه.. كانت قاعدهـ وحاطهـ عبايتهـا بحظنهـا

دقايق ودخل فيصل اللي طالعهم وهو متضاايق وراح فوق ..
لولوهـ طالعت جواهـر بستغراب وقامت لحقت ريلهـا تشوف شفيـــه
جواهـر وهي توقف : شسالفه !؟
دخلت أم فيصل ووراهـا على طول لطيفه اللي يصيحون ....
جواهـر بستغرااب : شفيكم ..؟؟؟؟!!! ليش تصيحوون
طبعـ(ن) محد رد عليهـا وكل وحدهـ راحت فوق وعلى دارهـا
جواهـر بغرابـه أأكبر : يـــــه .... شفيــــــهم .. ( بعد تفكير مادام ثانيه ) لا يكون مشاعل صار لهـا شي .... ووووي أسم الله على أختي

دخل عبداللهـ وهو يتنهد بضيق وسكر البـاب وراهـ
جواهـر راحت لعبدالله بسرعه : عبووووود تكفى قول لي شفيكم ... مشاعل صار لهـا شي ....!!!!!!
عبدالله بضيق : مشاعل ماتبي تشوفنـــا
جواهـر بصدمه : ليش !!؟
عبدالله : علشـانا خشينا عنهـا سالفه طلال .... وخليناهـا تحبه من يديد
جواهـر زادت صدمتهـا وقالت : شفتووا !! هذا أأخر أعمالكم .. ياما قلت لكم قولوا لهــا .. لا تحبه من يديد ... وأنتوا أذن من طين وأذن من عجيــن .. اللحيـن قعدوا أندبوا حظكم
عبدالله بتنرفز خفيف : جواهـر ترى مالي خلق شي .. نفسي بخشمي .. فارجي عن ويهـي لا ألخج بكف بالغلط يلزقج بالطوووفـــهـ .. ( يدزهـا من جدامه ) أأأشوف وووسعــي ...
راح عبدالله فوق داارهـ هو الثاني وضايق خلقـــهـ ...
جواهـر بصوت عالي علشان يسمعهـا : ترى لو يصير بمشاعل شي ... أنتوا السبب ..... لا تنسونـ


بيت أم أحمد

بغرفه مسك اللي كانت طاقهـ جبدهـا ومتمللهـ ..
وماسكهـ جوالهـا وتشوف الاسماء اللي مخزنتهـا عندهـا
مرت على أسم مشاعل وأبتسمت .. لأنهـا تذكرت حبيب القلب
على طول أتصلت عليهـا .....
وتمت تنطر رد

.
.
بيت بوفيصل


كان عبدالله مار من صوب غرفه مشاعل اللي بابهـا مفتوح على مصراعيــه
لكـن أستوقفـه صوت نغمة جوالهـا

( حلف لي ما يخيلني يموت ويحيى في قربـي همت في دنيته والله ودربه صار اهو دربي )
.
.
دخل غرفتهـا ومشى لحد ماوصل لسريرهـا اللي محطوط عليـه جوالهـا
أخذ الجوال ورد على طول
عبدالله بصوت هادي ممزوج بضيقه : ألو ؟!
مسك أرتبكت وتوترت وسكرت على طول
عبدالله طالع الجوال مستغرب بس قال أكيد وحدهـ من رفيجات مشاعل خافت لما سمعت صوته
.
.
عند مسك اللي وقف قلبهـا : وووي منو ذي !!؟ .. لا يكون مخزنه رقمهـا غلط أنا ؟؟ّ!! لا لا شدخل كم مرهـ أتصل لهــا .. بس منو ذي ؟
رجعت أتصلت من يديد علـ وعسى ترد عليهـأ مشاعل

.
.

عبدالله اللي وصل لعند باب الغرفهـ رجع وقف لما رن جوال مشاعل مرهـ ثانيــه
عبدالله بحدهـ : هذي تلعب ؟؟!
رجع أخذ الجوال وأول مارد قال : أنــا عبدالله أخوها ,,, مشاعل تعبانه شوي بالمستشفى ... أتصلي لهـا وقت ثاني .. مع السلامهـ
( وسكر على طول بويهـا )
عبدالله وهو يحذف جوال مشاعل على السرير .. : سندرتنـا ذي ...
طلع من الغرفهـ على غرفتهـ ..
ودخل وهو حاس الدنيـا صاكهـ بويهـا من الضيقه والهم ..
راح وقعد على طرف سريرهـ وهو يتنهـــد من الخاطر ..
غطى ويهـا بيدينهـ الثنتيـــن يحاول يخفف التوتر اللي مسيطر على ملامحهـ
\
\
بينمـا بالبيـت اللي جنبهم
مسك ماسكه الجوال للحيـن عند أذنهـا
وفاتحهـ حلجهـا منذهلـه !!
وقلبهـا يطق وكأنهـ طبل
أبتسمت لما أستوعبت اللي صــار

( عبدالله ) اللي رد عليهــا ....!

أأسمـه بس كافي بأنهـ يلعب بنبضهـا ويلخبط كيانهـا
شلون صوتهـ ,,!!!!
.
.


اليـوم التـالي
الساعه 8 الصبح


أنتشر الخبر بالعائلهـ كلهـا عن دخول مشاعل المستشفـى وأسترجاعهـا لذاكرتهـا
وأول المصدوميــن بالخبر هو طلال
كل اللي كان يخطط لهـ أنهــدم بيوم وليلهـ ...
كـل اللي كان يحلم بـــه تبخر ورااح ..
خــلاص .... ألخيط الوحيد اللي كان متعلق فيـــه طلال أنقطع
طلال وهو يرجع شعرهـ لورى بقهــر : آآآآآآآآآآآآآآآخ ... يااااااالللهـ .....ليـــــــش ... ليش كل هذا يصير فيني .... كل مافتحت باب وقلت الدنيـا أضحكت لي ترجع تكشر عن أنيابهـا من يديد .... ( يضرب الطوف بقبضة يدهـ بغضب) .. ليـــــش ... ( يحاول يهدى شوي ) أأأأستغفر الله العظيم .. أأستغفر اللهـ العظيم ......... شسوي اللحيــن .. شلون بقدر أأوصل لهــا بعد ماتذكرت كل اللي سويته فيهـــا ...... شلــوووون !!!

تم يفكـر شلون بيقدر يسترجعهـا
وبعد تفكير قصير شال روحهـ وطلع من البيـت على المستشفـى
بيروح لهـا .. ومو هامهـ حد

لا أبوهـ
لا عمهـ
ولا حتى عيال عمهـ

,
,
بعد ساعهـ وشوي وصل مستشفـى حمد
سأل عنهـا وعطوهـ رقم غرفتهـا
وهو ماجذب خبر أول ماعرف رقم غرفتهـا توجهه لهـا على طول ..
وصل لطابق اللي بأحضـانه ترقد مشاعل ..
مشـى بخطوات شبه سريعهـ ..
كان لابس ثوب بس ... بدون لا غترهـ ولا شي ...
وشعرهـ الاسود الكثيف يمر من بيـن خصلاتهـ الهـوى ..
كان شكلهـ وسيــــم واايــد رغم أنهـ مبهدل

.
.
وصل لغرفهـ مشاعل
مد يدهـ بيدخل بس مايدري ليش توقف لما تذكر أنهـا استعادت ذاكرتهـا
يعني ردت فعلهـا أحتمال ماتكون لصالحهـ
طق البــاب
وجالـه صوتهـا : مــن
طلال بعد تردد بسيط قال : أأنـــااااا ..... ( وسكت )
مشاعل تغطـت بشيلتهـا لما سمعت صوت ريـال .. والصوت هذا مهب صوت حد من أخوانهـا ولـه أبوهــا
تمت تنطر تشوف اللي بيدخل ..

\
\
\

ومحد دخـل ..!!!!!!!!!!!
.
.

برى عند طلال
كان حاط يدهـ على قبضه البـاب ومتردد
هلـ يدخل ويحذف كل شي ورى ظهرهـ .. ويتناسى العواقب اللي ممكن تصير لا دخل
ولـه يرجع البيـت ويقعد بدارهـ ويحط يدهـ على خدهـ وينتظر الفرج ...!!!

بعد صراع فكري ..حـــاااد

فتح البــاب ودخـــل
وشاف مشاعل اللي قاعده على السرير وعلى راسهـا شيلتهـا
مشاعل أول ماشافتهـ صدت عنهـ على طول وقال : شتبي !؟
طلال يحاول يتكلم : مشاعل تكفيــن سامحيني ... والله العظيم تغيرت ...
مشاعل قلبهـا يتقطع من تسمع صوتهـ لكن صعب تتغاضى عن اللي سواهـ فيهــا : بعد شوي بيجون أهلي ,,,, روح لا تتسبب بمشاكل منت قدهـا
طلال رد بسرعه : مايهمنـي ... أهم ماعندي أنتي ..... مستعد أأسوي أأي شي علشـــان ترضيــن ..
مشاعل تطالعه بحدهـ وعينهـا غرقانه دموع بس مانزلت ولا دمعه : ماأأأبي أأشوفكـ ماتفهم ..!!!! آآطلع لو سمحت ....
طلال يقرب صوبهـا وبترجي : مشاعل والله تعبت ... أأحلف لج بشنو علشـان تصدقيــن أأني تعبـــان ....
مشاعل تصد عنه : أذا تعبان ... هذاك بمستشفـى أنزل تحت وخل يعالجونكـ
طلال وصوتهـ مخنوق شوي ويصيح قال وهو ذاال روحهـ : علاجي بيدج ... راحتي بيدج مشاعل ...... بس أبي أسمع منج كلمهـ وحدهـ ماأبي غيرهـا
قولي " سامحتكـ "... تكفيـن أأبي أرتاااااح ......
مشاعل تصارخ وهي تطالعهـ : أأأأأطلع برى .....
طلال لأول مرهـ تنزل دمعه على خدهـ جدام بنت قال : وااااللـــــــــه العظيم أحبج ..... واااللــــــــــه ..
مشاعل نزلت دمعتهـا أول مالمحت دمعة طلال قالت : وأأأأأنـــا أأأأأكرهك ... ومستحيل أنسى حرف واااحد جرح كرامتي وأأهان كبريائي
طلال يمسح دمعته وقال بصوت يرجف والغصه خانقتهـ : مشاعل لا توقفيــن معاهم ضدي .... كلهم كرهوني .. مشاعل أأهلي مايبوونـــي ...
أأهلي مايطيقون يطلون بويهي ,,, ومع هذا مستحمل علشــــانج .. علشـان عندي أأمل أنج ترجعيـن لي ,,,,,,
مشاعل غرق خدهـا بالدموع قالت بغضب : طلال واللي يسلمك أطلع ... حرام عليك اللي سويته فيني واللي قاعد تسويـــه
طلال يصارخ : ماااااابي أأطلع .. ماني طالع ألا لما أأعرف أنج سامحتيني ..
مشاعل ترد عليـه بصرااخ : وأنا مااابي أأساااامحك غصب هو ,,,, طلال والله لو يجون اللحيـــن .. مابيرحمونكـ
طلال بلامبالاهـ وويهـا أأحمر من الدموع اللي حرقت خدهـ قال : قلت لج مايهمنــي ,,, شبيسون .. بيذبحوني .... خل يذبحوونــي .. أأنـــا أأأبي أأموووت .. أأأأأبي أمووووووت وأأأرتـــــاااااااااح ..... قولي لي أأعيش علشـان من ..!!! قبل كنت متعلق بالحياهـ علشـانج .. علشـان عندي أأمل أني أرجعج ..
بس اللحيــن أنتي كارهتنــي وأهلي عايفيني .. قولي لي أأأأأعيش لمن .....!!!
.
.
تم يترجى ويصرخ أحبج ... ومشاعل تصدهـ ..
تم يحاول يحنن قلبهـا عليــه ....
ومشاعل كل مالهـا وتقســـى
صاح لأول مرهـ جدام بنت
دموعهـ نزلت لأول مرهـ جدام بنت
وهم حن قلبهـــا
لحد ماطردتهـ من الغرفهـ بأعلى صوتهـا
ودخلوا الدكاترهـ وطلعووهـ بالعافيـه من الغرفهـ
.
.
طلع من المستشفـى كارهـ روحهـ
كارهـ حياته
...مايبي شي ...

خلاص
أهلــه كرهوهـ
مشاعل كرهتهـ
هالدنيـا بكبرهـ كارهتهـ
مايبي ألا شي وااااحد
يبي يموووووووووت ويرتــاااااااح !!!!!
.
.

خلي هجرني تكفى يامـوت زرنـي
وان ماقدرت دلني مكانك وانا اجيـك
مابـي حياتـي دام خلـي هجرنـي
مابي حياتـي دامـه يقـول " مابيـك "
يدري بظلم الناس يـدري وظلمنـي
واكد كـلام اللـي يقولـون " ناسيـك "

.
.
مشاعل قعدت تصيح بالغرفهـ من كل قلبهـا
كل جروحهـا صاحت معاهــا
وكل ذكرياتهـا هم صاحت معاهـا
أنسدحت ودفنت ويهـا بالمخدهـ وأطلقت العنـان لدموعهـا اللي رجعت لخدهـا بعد غياب طويـل
مشاعل بكلمات مو مفهومه : آآآحبـــــكـ ... آآآآآآآبيــــــــكـ ... والله أأحبكـ .. ( تزيد بالصياح ) أحبك ياطــــلال
.
.
بيت بوفيصل

بغرفه فيصل ولولوهـ

كان فيصل واقف جدام المنظرهـ يعدل غترتهـ لأنهـ بيطلع الحيـن بيروح حق أختهـ
ولولوهـ غصبـ(ن) عليهـا بتجي
كانت قاعدهـ على طرف السرير بعبايتهـا وشيلتهـا تنطر فيصل يخلص .. وحاطهـ ريل على ريل
اما فيصل فكان يعدل غترتهـ بضيقة خلق
لحد مارن جوالهـ اللي كان جنب لولوهـ ...
لولوهـ ألقت نظرهـ على المتصل لقـت ( خلود يتصل بك )
أخذ فيصل الجوال علشـان يرد ولولوهـ تطالعهـ شوي وتاكلهـ بنظراتهـا

فيصل : أألووو ... هــلا حبيب قلبي ... أنا تمام .. أنت شلونك عساك طيب ؟؟؟!! ... الحمدالله ..... والله يالغالي أمس ماقدرت أجيك واجهتني ظروف .....
هااا ,,, اليـــوم مادري بشوف ....... بطرش لك مسج ... اللحيـن ماقدر واللهـ أأعذرنـي ..... ماشي حبيبي أأوكي .. يلا فمان اللهـ .. الله معاك





سكر جوالهـ وحذفه جنب لولوهـ
اللي طالعت جوالهـ ورجعت طالعت فيصل وقالت : شلونهـا ؟!!!!
فيصل بستغراب : من ؟ مشاعل !!!!
لولوهـ وهي حاطهـ عينهـا بعينهـ : خلود .....
فيصل ألتفت عليهـا بعد ماكان يطالعهـا بالمنظرهـ وقال : من خلود ؟؟؟؟
لولوهـ تهز ريلهـأ : مادري عنك ... أسأل نفسك... ولــه بتتغيشم !!؟
فيصل ماكان لهـ خلق غيرتهـا الزايدهـ والماصخهـ طالعهـا بنظرهـ وقال : هذا رفيجي ... مو رفيجتي !!
لولوهـ تطالعهـ بستخفاف : واللهـ .... معلومه حلوووهـ تصدق
فيصل يقرب صوبهـا وياخذ جوالهـ ويقول لهـا بنبرهـ تشبه التهديد : ترى مو متفرغ لغيرتج الماصخه ,,,, وخلي أفكارج السودهـ على جنب .. لو بكلم مابخزن أسمهـأ بجوالي ياذكيــه ... وانا واحد متزوج
لولوهـ بتنرفز خفيف : واللهـ شسوي أذا أنت ذكاءك غير شكل
فيصل بصوت عالي رجولي : لولــووهـ ..!
لولوهـ قامت وقفت وهي متكتفه : أأيــه ليش عصبت .... ألا أأذا كان كلامي صج ......
فيصل ماحب يعور راسه معاهـا قال بصوت غاضب : أأقول بدلي ثيابج وأنثربي هني ... ماني ناقص أأروح المستشفى معااج ....عن أذنج
طلع من الغرفهـ وسكر البـاب بقووهـ زيـن ماأنكسر

ولولوهـ ألتفتت صوب الباب بذهول ممزوج بغضب : جذي ... جذي يافيصل .... ماهمك هااا .. زيــن انا أوريك ..
.
.

بسياره طلال اللي تم يسوق وهو مايدري ويـن يروح
تايهـ بشوارع الدوحهـ .. ودموعهـ على خدهـ .. يدور بسيارتهـ بدون هدف
كان ماسك السكان بقوهـ ... وكل ماتذكر شسوى بمشاعل قبل ضغط على السكان بطريقهـ أقوى واقوى
عاض على شفته السفليــه ... حاس بالندم يقطع أحشاءهـ ...
بيذبحهـ الندم

تم يسوق ... ودموعهـ أنهـار على خدهـ ..
ويسترجع لحظـاتهـ الحلوهـ والمرهـ مع مشاعل
ضرب ع السكان بأقوى ماعندهـ وقال وهو يسب رووحه بغضب و صوت عالي : حقييييييير .... أنا حقيييييير .......

,
,
ردى هــالـحـــظ قــاعــــد لـــي يـعـكــــر كـــل لـحـظـاتـي
يـســـافــر بــي ورى الـدنـيــا لـديــره شــعــارهــا الآهــات
,
,
مايدري كم ساعهـ تم يسوق
أو من متى وهو يسوق
اللي يعرفهـ أنهـ وقف سيارتهـ عند بيـت سلمـان
هو الملجأ الوحيد لـــه
كل ماصادفتهـ مشكلهـ أو أحزانهـ أعلنت الحرب عليهـ
هرب لسلمـان اللي دوم يحسسهـ أنهـ الدنيـا بخير
لف راسهـ صوب بيـت سلمـان اللي كان كبيــر ويشبه القصـــر
ومافيـه حد ألا سلمـان وأمهـ وأبوهـ والخدم !!
نزل من سيارتهـ وسكر الباب بدون حتى مايقفلهــا
مشى بخطوات يائسـه لبـاب بيــت سلمـان يبي حظن يبكي عليــه ويرتــاح
يبي حد يرفع معنويـاتهـ .. مثل كل مرهـ

مد يدهـ وطق الجرس وتم ينطــر
دقايق ألا البـاب مفتوح ويطلع لهـ سلمـان بوجهـ بشوش
سلمـان ببتسامه : هـــــلا طـــلـ .... ( تلاشت الابتسامهـ لما شاف شكل طلال اللي مايسر ) ... علامك ؟؟
طلال بيأس كبير وصوت متقطع ومخنوق : كــاااااارهــ رووووحي ... ياسلمــان
سلمـان وهو يدخله بخوف وأرتباكـ : دش دش ... ( دخلهـ وسكر الباب ومشى معاهـ للميلس )
دخل طلال الميلس وهو شكلهـ متلتهـ تنهد بصوت مسموع بدون ماينطق
سلمـان بعد ماسكر باب الميلس : شفيــك ؟؟ شصاير هالمرهـ ؟؟؟!! لا تقول لي أأطردك أبوكـ
طلال يلتفت عليــه ويقول بملامح تقطع القلب وصوت شبه عالي : يـــــالـــــيــــــــــت ..
سلمـان عقد ملامحهـ علامهـ على الغرابـه : عيل شصــاير ... تكلم قول .. صبيـت قلبي ترااكـ
طلال بألم ودموعهـ على خدهـ : رجعت لهـا الذاااكرهـ ياسلمـان وكرهتنـــي آكثر ... رحت لها المستشفى وطردتنــي ,,,
( يرجع شعرهـ لورى بقوهـ ويقول بحرقهـ ) مااااتبيني بحياتهــا ياسلمــان
سلمـان فهم قصدهـ : بنت عمكـ ..!
طلال رد بعد ما سكت يكتم صرخهـ ودهـا تطلع قال : روووحي .... حياااتــــي ... مو بنت عمي ,,,,, سلمــان مابقدر أأعيش بدونهــا صدقني .. عمرك شفت وااحد عاايش بدون مايتنفس !! .. هي الهوى الي أتنفسـهـ .. قبل كنت متعلق بأمل أنهـا بترجع لي بس اللحيـــن .. خلاص ... كل شي راااااح ( يصرخ ) راااااااااااح
سلمـان : أنــت ....
قاطعهـ طلال بصوت عالي: أأنـــا أأأنتهـــــــــــــيت ياسلمـــان ... أنتهيـــــــــــــــــــت .. ماااااأأبي أأعيش بدونهــا ,,, مااااابي حياااااااااااتي

أول ماخلص جملتهـ جالهـ كف قوي وحار من سلمـــان
طلال حط يدهـ على خدهـ مكان الضربهـ .. أندهش من ردة فعل سلمــان
رفع نظرهـ لسلمان بملامح مندهشــه !!
مسكهـ سلمان من ثوبه ودفعه على أقرب كرسي وقال بملامح جديهـ وهو يقرب ويهـا من طلال : هذا الكف ... علشــان يوعيك ..... ويخليك تحاسب على كلامك ...... لا تقعد تصيح وتصارخ وتقلب الدنيا فوق تحت ( بصوت شبه عالي جاد جدا ) هذا مابيرجعهــا تفهم ... حركات اليهال ذي مابترجعهــا
طلال يطالعهـ ولا قادر ينطق بحرف من كثر ماهو مذهولـ

كان متوقع يجي لسلمـان علشـان يخفف عنهـ
مو يضربهـ

سلمـان اللي مازالت ملامحهـ جادهـ وقاسيه : أأسمع ... تقوم اللحيــن تغسل ويهك وتمسح دموعكـ ... ولا تقعد تذرف دموع كل ماصادفتك مشكلهـ
ولـــه نسيت المثل اللي دومك صاك راسي فيـــه ... الريال مايصيح .... ولــه علشـانك حبيت خلاص تنسى اللي تربيـه عليــه وكل ماواجهتك مشكلهـ صحت ... ( يصرخ بويهـ ) .... لا تصير لي بنت ..... أأذا بتم على هالحال .. ( يبتعد عنهـ ويعطيـه ظهرهـ ويتكتف ) أأأأأسفـ .. ماعرفك ولا تعرفنـــي

طلال أتسعت فتحت عينهـ أأكثر وأأكثر معقولهـ هذا سلمـان اللي واقف جدامهـ!!!

سلمـان كمل : طلال اللي عرفتهـ .. لما يواجهـ مشكلهـ يوقف بويهـا ولا يتهرب ... طلال اللي عرفته قوي مب حب اللي يهزهـ .. صحيح كان نذل ... بس كان أأأأحســن من اللي جدااامي اللحيــن ... ( يلتفت عليـه ) اللي جدامي اللحيــن .. وااااحد ضعيف .. وااااااحد أقل كلمهـ تنزل دموعهـ ,,,, ( يهز راسهـ يميـن ويسار ) .. منت طلال اللي عرفتهـ ...أنت وااحد غريييــب عنـــي ... ( وبثقه كاملهـ قال ) .. للأسف ماعرفكـ
طلال قام وقف وهو يطالع سلمـان مندهش ومذهول وحزيـن قال بصوت خافت : مشكور ! .. يجي منك أكثر يا.. ( سكت شوي وقال بنبرهـ فيهـأ أستهزاء خفيف جدا مليان حزن ) ياأخوي
شال روحهـ وطلع من الميلس .. وطلع من البيـت بكبرهـ ركب سيارتهـ وحرك من جدام باب بيــت .. رفيجهـ !

سلمـان غمض عينهـ بقوهـ لما سمع صوت باب الحوش يتسكر بقوهـ
رجع فتحهـا وهو يقول : بتشكرنـي بيوم على قسوتي عليكـ ..
,
,
بسيارهـ عند طلال اللي للحيـن مب مستوعب اللي صـار
كـان ضايق ومهموم وكارهـ روحهـ ... وااللحيـن زادت صفه يديدهـ عليهم .. مصدوم ..
طلال وهو يطالع الطريج جدامهـ وبالهـ مع اللي صار من شوي : حتى أنـت ياسلمـان !!

الحيـن صج صج حسـ أنهـ وحيد
أأخر واحد أعتقد أنهـ يتخلى عنهـ ... هو سلمــان
وكاهو تخلى عنهـ وهو في أمس الحاجهـ لــــه ...
ماعندهـ مكان يروح لهـ
لا بيــت
ولا رفيج
.
.
تم يسوق بدون هدف وبالهـ مشغول بألف شغلهـ
وخدهـ مازال رطب من دموعهـ اللي توقفت من الكف اللي جالهـ من سلمـان
حط يدهـ على خدهـ يتحسس مكان الضربهـ .. وتنهد بضيقهـ كبيرهـ وهو ينـزل يدهـ
ويحطهـا ع السكان ..


بالمستشفـى

عند مشاعل اللي جو لهـا بوفيصل وأم فيصل وفيصل بس
بما أنهـا بترجع اليــوم البيــت
كـانـت ساكتهـ ماتكلم ... وهم يحاولون يكلمونهــا لكـن بدون فايدهـ ماترد
لبست شيلتهـا وتمت واقفهـ تنطرهم يطلعون ... وملامحهـا هاديهـ وجامدهـ .. ماعليها أي تعبيــر
بوفيصل : يلا مشينــا ..
طلعوا كلهم من الغرفهـ ومشاعل تمشي جنب فيصل
اللي مد يدهـ لهـا يبي يمسك يدهـا ويهون عليهــا شوي
أول ماقربت يدهـ منهـا وجا بيمسكهـا
وخرت يدهـا مشاعل عنهـ بعد مارمقتهـ بنظرهـ
فيصل بصوت هامس : مـردج بتعرفيـن أنهـ أحنا كنا نبي مصلحتج لا أكثر
مشاعل ماردت عليهـ وتمت تطالع جدامهـا ...
.
.
وصلوا لسيارهـ وركبوا أم فيصل ومشاعل ورى
وفيصل قعد جدام جنب أبوهـ
الهدوء هو سيد الموقف
وكل ماحاولت أم فيصل تلمس مشاعل
مشاعل تلزق بلـ باب أكثر وأكثر ...

لحد ماوصلوا البيــت
وأول وحدهـ نزلت هي مشاعل
ودخلــت البيـــت
وكان بويهـا عيسى اللي نازل من الدري
أبتسم لما شافهـا داشهـ وقال : تو مانور البيـــت
مشاعل ماردت عليـه مرت من صوبـه مرور الكرام وهي رايحهـ فوق لدارهـا
دخلت غرفتهـا وسكرت البـاب وقفلتهـ قفلتيـــن
وفصخت شيلتهـا .. وعبايتهـا وحذفتهم ع الكرسي وراحت حذفت روحهـا على سريرهــا تصيح بصمت
أطلقت العنان لدموعهـا اللي ماسكتهم من مساع ... ماتبي تصيح جدامهم
ماتبي تبيـن لهم ضعفهـــا
بدل مايساعدونهـا .... دمروهــا ...
لو أنهم قالوا لهـا من زمـان عن طلال جان ماتعلقت فيــه أأكثر وأأكثر
تذكرت شكلهـ لما جالهـا المستشفــى
ولما طلعوهـ الدكاترهـ بالعافيـه من الغرفهـ .. وهو ماعلى لسانهـ ألا أحبج
مشاعل بصوت واطي مليان بكاء : أأأأأأأكــــــــــرهـــــــكـ
.
.
بغرفه جواهـر اللي كانت توهـا طالعهـ من الحمام لأنهـا سابحهـ
قالوا لهـا أنهـ مشاعل ردت ...
ماصدقت راحت بسرعهـ لغرفتهـا وطقت البــاب ... محد رد عليهــا
رجعت طقت من يديد وهي تقول : شعوولهـ .. هذي أنــا جوجو
محد رد
جواهـر طقت بطريقه أقوى : مشاااعل بليييييـــز .. أأبي اأشوفج ... فتحي البـــاب دقايق بس
شوي ألا مشاعل فاتحه الباب ويد على خصرهـا واليد الثانيـه ماسكهـ فيهـا الباب : نـعم ..!
جواهـر جات بتدخل بس مشاعل ضيقة فتحت البـاب علشـان ماتدخل
فهمت من هالحركه أنه مشاعل ماتبيهـا تدش قالت لهـأ : أأدري أنج معصبه علينــا .. وشايلهـ بخاطرج ,,,,, بس واللهـ قلت لهم لأزم يقولون لج بس مارضوا
مشاعل بملامح جامدهـ وبايـن انهـا كانت تصيح: مايهمني ...
جواهـر تبتسم تحاول تلطف الجو : زيــن ممكــن أأدخــل
مشاعل ماردت عليهـأ وتمت تطالعهــا
جواهـر بيأس وهي تلعب بأصابعهـا : مايهون علي أأشوفج جذي ..... أبي أقعد معاج شوي أخفف عنج
مشاعل : ماأبي أحد يخفف عنـي ... أأعرف أخفف عن نفسي بروحي ..
جواهـر طالعت مشاعل اللي رجعت مثل قبل .. وأزيد .. رجع شكلها الكئيب من يديد قالت بغصه : أذا أنتي زعلانهـ علي .. تراني والله أأسفهـ ....
مشاعل تجاهلت كلامهـا وقالت وعيونهـا غرقانهـ دموع بس ماسكهـ روحهـا : آبي أنـــام ... تبيـن شي ثاني
جواهـر ضمت شفايفهـا ونزلت نظرهـا لتحت وأبتعدت عن غرفه مشاعل
وراحت غرفتهـا ..
.
.


تحت بالصالهـ


كان بوفيصل ضايق خلقـــه من حال مشاعل اللي بزور تتكلم معاهـم كلمه وله كلمتيــــن
وأم فيصل راحت غرفتهـا على طول
عبدالله كان قاعد على الكرسي يفكــر وبعدهـا قال : أنــا أأعرف من اللي قال لهــا ...
بوفيصل طالع عبداللهـ بستغراب وقال : قال لمنــو ؟؟
عبدالله يطالع أبوهـ : أعرف اللي قال لمشاعل عن ماضي طلال ... وساهم بأسترجاعهـا ذاكرتهـا
بوفيصل عقد ملامحهـ وقال : منوو ؟
عبدالله بعد صمت قصير وملامحهـ هاديه قال : عمتــي ..
بوفيصل ينفي هالشي : ماأظن ....
عبدالله : صدقني هي ... محد غيرهــا .. لأنهـ لما مشاعل طاحت علينــا .. سمعت صوت صراااخهــا .... وعمتي كانت أهدى وحدهـ من بينـا .. ولا حاولت اليوم تتكلم مع مشاعل حتى .. ومن أمس وهي كلهـ بغرفتهـا ,,
بوفيصل : عمتك حساســه .. وبسرعهـ تتأثر فمن جذي
عبدالله : حساسـه هاملهـ ولدهـا ولا تدري عنهـ أأمس ...؟ لو مو فيصل شافهـ نايم أمس بالليل ع الكرسي وله جان قمنا الصبح لقينا الوالد رايح بسابع نومه بالصالهـ ..
بوفيصل يطالع عبدالله بتفحص : تهقـى ..
عبدالله : متأكد ...
بوفيصل ثواني الا هو قايم على حيلهـ ورايح لغرفهـ لطيفهـ
.
.
بوفيصل بقلبه وهو يركب الدري ( لو تطلعيــن أنتي يالطيفهـ .... شراح أأسوي فيج ..!!!؟ )
وصل لعند باب غرفة لطيفهـ وطق الباب ورى بعض بسرعهـ
بوفيصل بصوت عالي شوي : لطيفه فجي البـــاب
داخل عند لطيفهـ اللي قامت تمشي بخوف علشان تفتح البـاب .. كانت تنطر هاللحظهـ...
وعارفه أنهـ راح يدري أأكيــد .. ومليون بالميه من عبدالله اللي كان يراقب تصرفاتهـا من أمس
فتحت البــاب ورجعت على ورى شوي
بوفيصل وهو يدخل بصوت جامد : صج الكلام اللي يقولهـ عبداللهـ !!
لطيفهـ ترجع خصلات شعرهـا ورى أذنهـا وقالت بصوت يرجف شوي: آآي كلام ؟!
بوفيصل : أنتي اللي قايلهـ لمشاعل عن ماضيهــا !!!!!!
لطيفه قامت تبلع ريجهـا وتطالع بوفيصل بنظرات خوف
بوفيصل صرخ بصوت هز أركان البيــت وهز قلب لطيفه الحساس : ردي عــلي ..... صج هالكلام !
لطيفه سكتت وعينهـا غرقت دموع .. لأنهـا ماتستحمل حد يصرخ بويهــا .. ورجعت على ورى
بوفيصل يقرب صوبهـا ويقول بصوت غاضب : ماتكلميــــن !!!!
لطيفهـ نزلت راسهـا ونظرهـا لتحت ورجعت رفعت ويهـا ودمعهـ على خدهـا قالت بخوف وهي شبه ترجف : آآ ... آآيــ .. يــه ... أنــا قلــ ـ .. ـت لـهـا ..
بوفيصل كان ينطر هالاجابهـ علشـان يعطيهـا كف على خدهـا طيحهـا على سريرهــا
بوفيصل بصوت غاضب : وشحقهــ تتدخليــن من الاســـاس !!!!!! ..
لطيفه اللي صاحت من قوة الكف اللي هز مخهـا قالت وهي تصيح : كنــت بســاعدهـــا ...
بوفيصل يقرب صوبهـا ويمسكهـا من شعرهـا بقوهـ : ومن طلب مساعدتج ..!!!! شوفي البنت شصــار فيهـأ بسبتج
لطيفهـ تزيد بالصياح من الالم وتقول : بــــــدر هدنـــــــي .... تكفى
بوفيصل يعطهـأ كف على خدهـا الثانــي ويقوي قضبه يدهـ : مااانــي هاااااادج ... شكلهـ جااابر ماعرف يربيج ..
لطيفه تصارخ : لااااااااا تجـــــــيب أأسمهـ على لســانكـ الريال ميــــــت....
بوفيصل يعلى صوتهـ : وبعد تصارخيــن علي ....
لطيفه وهي مغمضه عينهـا بقوهـ من الالم قالت : ماأسمح لك تغلط عليـــهـ ..... ( تقوى قبض يد بوفيصل على شعرهـ من القهـر وتصرخ لطيفه بأعلى وصوتهـا ) آآآآآآآآآآآآآآآهـ .. بدر حرااااااام عليكــ هدنـي

زاد ضرب لطيفهـ اللي مع كل ضربهـ يزيد صياحهــا
وهالمرهـ مو بيدهـ .. هالمرهـ بالعقـال ..

ومشاعل اللي كانت بغرفتهــا هاديهـ تفكر سمعت صراااخ
قامت وطلعت بسرعهـ من غرفتهــا
لقت باب غرفه عمتهـا مفتوح وأمهـا واقفهـ عند باب الغرفهـ تصيح وتصارخ : بــــدر خلاص ... بتذبحهـا يابدر ....
مشت بسرعهـ ودخلت لقت عيسى ماسك أبوهـ ياحاول يبعدهـ عن عمتهـ اللي ذبحهـا طق
شوي الا عبدالله وجواهـر بعد جاايــن على صوت الصراااخ ... ولولوهـ وفيصل ..
ومن حسن حظهم سيف يلعب برى بالحديقهـ وماشاف أمهـ بهلـ منظر

مشاعل دخلت بسرعهـ وراحت حطت جسمهـا كله على عمتهـا تحاول تحميهـا من الطق وصرخت : خــــــــــــــــــــلاااااااااص
بوفيصل توقف عن الضرب لما جات مشاعل قال لها بغضب : شعول وخري عن ويهي لا أأحطج فوقهـا اللحيـــن
مشاعل بقوة شخصيهـا وهي تساعد عمتهـا ع الوقف من ع الارض قالت : مااني موخرهـ ... ومالك حق تضربهـا جذي
بوفيصل بحدهـ وغضب وهو مو شايف شي جدامهـ من كثر الغضب قال : تعوذي من أبليس ووخري ترى والله مادري شراح يصير
مشاعل بصرااخ : شسوت هي علشـان تطقهـا جذي بدون رحمهـ ... وله ليش انهـا ضعيفه ومابتقدر عليكـ ....
بوفيصل : خليني أعلمهـا شلون تنقل سوالف مرهـ ثانيـــهـ ....
مشاعل بنبرهـ قويـه وكلهـا تحدي : أذا قصدك على سالفه طلال .. أنا اللي طلبت منهـا هالشي .... ومن حقي أأعرف ماضيي دامكم أنتوا خاشيــن عنـــي
لطيفهـ كانت تصيح وهي واقفه ورى مشاعل
بوفيصل لمشاعل : آآآآآبي أأعرف شلوووون .... درت عن مااضيج الزفت مع هالحقير طلال
مشاعل بصراخه : طلال مو حقير .... وشلون درت هذا شي يخصني مايخصكم .. بسكم تدخل بحياتــي ... بسكم
بوفيصل ضرب مشاعل كف على طوولت لسانهـا وقال : أأأشوف طلع لج لســان ..... وقمتي تصارخيــن ياشعول
مشاعل تطالعهـ بحقد وتقول : دام أأشوفك تضرب عمتي بيطلع لي لسان ... أهي مالهـا حق تضربهـا بسبتـي ... ( تقرب صوبهـ ) مشتهي تضرب .. كاني جداامكـ أأضربني يبــــه .. أضربني
عيسى لمشاعل : شعوول خلاص .... أقصري الشر
مشاعل بغصه : مااني ساكتهـ ..... أذا أنت تراضهـا على عمتك تنطق وتنهـان .. أنا ماأرضاهـا ...
فيصل وهو يدخل ويروح لأبوهـ : خلاص يــبــه هد أعصابكـ .. تعوذ من أبليس
بوفيصل للطيفه بغضب : مردي بعرف شلوون دريتي .... طال الزمن وله قصر ..

طلع من الغرفهـ

لطيفه قعدت على السرير تصيح وقالت بصوت متقطع من الصياح : ماكنت أأبي أأأأضرج ... والله العظيم ماكنت أبي أضرج
مشاعل تقعد جنب عمتهـا وتحظنهـا بقوهـ : خلاص عمتي .. أنا أأسفهـ حقج علي ,,,,, اللي صار فيج كلهـ مني .. ( بنبرهـ مخنوق ) آآسفهـ
عبدالله كان واقف مذهول ومتندم انهـ قال لأبوهـ عن عمتهـ .. ماكان متوقع كلش أنهـ يطقهـا أأعتقد انهـ بيهاوشهـا وخلاص
حس بالذنب ..... ومالهـ وي يطالع عمته حتى ..
راح غرفتهـ ودخلهـا ولا طلع منهـا
عيسى يقعد على يسار عمتهـ ويحظنهــا : خلاص يالغاليــه .. أمسحيهـا بويهنا .....
دخلت أم فيصل .. وقرب فيصل من لطيفهـ
أم فيصل وهي واقفهـ جدام لطيفهـ : صدقيني بدر مايقصد .....
لولوهـ اللي قلبهـا وقف من المنظرهـ نزلت تحت تجيب ماي لعمتهــا ورجعت بسرعهـ وبيدهـا قلاص ماي بارد
قربت من عمتهـا وقالت : هـــاج عمتــي ... شربي
لطيفه خذت القلاص وشربت رشفه .. وأبتــدت تهدأ تدريجيــن ...
كان ويهـا أأحمر من كثر التسطير المحترم اللي جالهـا ...
وشعرهـأ مفتوووح على طولهـ .. والربطهـ اللي كانت لافهـ بهـا شعرهـا طايحهـ بنص الغرفهـ وهذي عمايل بدر
.
.
بيت بو عبدالعزيز

المغرب الساعهـ 5 ونـص
كانت شيخه متحمسهـ موت لروحهـ حق بيت عمهـا واللي بيوصلهم هي وأمهـا ...عبدالعزيز
محد لاحظ غياب طلال عن البيت من الصبح لأنهـ أصلا الكل أنشغل بسالفهـ مشاعل حتى محد فيهم راح لغرفة طلال يتطمن عليـهـ
طلعوا من البيـت وراحوا بيت بوفيصل
دقايق ووصـلـوا
عبدالعزيز ماحب ينزل قال أنهـ بيروح وبيرجع لهم ...

نزلوا أم عبدالعزيز وشيخهـ وطقوا الجرس
فتح لهم عيسى
عيسى ببتسامه عريضه : تـــو مانــور الفريج واللهـ
أم عبدالعزيز أبتسمت لهـ : هــلا يمهـ ... شلونكـ
عيسى : اللي يشوف هالوي أأكيد بخير ....
أم عبدالعزيز ضحكت وقالت : زيـــن أمك موجودهـ ؟؟
عيسى : آآيــه آيــه .. دااخل بالصالهـ .. تفضلوا
أم عبدالعزيز أبتسمت لهـ ومشت ودخلت داخل
بينما شيخهـ اللي نطرت عيسى ليـن يسكر البـاب وقالت : أأقول عواس .. صج مشاعل رجعت لهـا الذاكرهـ
عيسى : لا نتغشمر معاج ...!! وبعديــن شنو عواس أصغر عيالج !!؟؟
شيخه تضحك : أأأأدلعك .. ووي مالت مو وي دلع أنت
عيسى يرفع واحد من حواجبهـ : محد يدلعني ألا أمي وخواتي .. ( بخبث ) وزوجتي .. غيرهم لا
شيخه أرتبكت وقالت تحاول تخفي هالشي : مالت عليك وعلى زوووجتك .. أما أمك وخواتك .. فديتهم
عيسى يدخل يدهـ بمخابي ثوبه : آآكيد بتتفدينهم .. مب أنا منهم!!!
شيخه : شتقصد !!؟
عيسى يبتسم أبتسامهـ ثارت خجل شيخه وتم ساكت
شيخه تخسبقت وقالت : بسم اللهـ .. أنت صاحي ولــه مينوون .. شكلك مب طبيعي اليوم
عيسى بهدوء تام : مينـون ...
شيخه : لااااااا .. جد جد .... منت صااحي شارب شي..
عيسى سكت ولا علق أكتفى بأطلاق ضحكهـ قصيرهـ ساخرهـ ومشى من صوبهـا وراح الحديقهـ
شيخه تمت تطالعهـا وهي تقول بقلبهـا ( شفيــــه هذا ؟ )
لحد ماقعد على وحدهـ من الكراسي بالحديقهـ
شيخه مشت وعيسى عينهـ لازقهـ فيهــا
لحد ماوصلت لعند باب الصالهـ وقالت بصوت عالي علشان يسمعهـا : عيوووونــــك هذي اللي تطالعني فيهم بـبططهم لك .. يالعفن ..
عيسى أطلق ضحكهـ عاليه تثير غضب شيخهـ وخجلهـا بعد
شيخه وهي تأشر له : مالت عليك أأقول .. وعلى ضحكتك القشرهـ





ودخلت الصالهـ
لقت أمهـا قاعدهـ تسولف مع مرت عمهـا
دخلت سلمت وقالت بعد السلام : عمتي يصير أأشوف مشاعل !؟
أم فيصل بعد ماتنهدت بحزن : روحي لهـا يمه ... يمكن تكلمج عدل ,,,, مو معطتنـا فرصهـ نكلمهـا
شيخه أبتسمت : ان شاللهـ ...
مشت وركبت الدري الا عيسى داش يصفر
شيخه ألتفتت عليـــه ... وشافته يتجاهلهـا وراح قعد بالصالهـ
شيخه بقلبهـأ ( يتثيقل مع ويهـا )
راحت فوق لعند غرفه مشاعل طقت البـــاب وتمت تنطر حد يفتح بس محد فتح
رجعت طقت من يديد ونفس الحالهـ ..
فتحت البــاب ومن حسن حظهـا الباب مو مقفول ...
دخلت لقت مشاعل قاعدهـ على السرير ومتكورهـ على نفسهـا ودافنه ويهـا بين ريولهـا
شيخه أنصدمت سكرت البـاب وقربت صوبهـا وقالت بصوت خافت هادي : مشاعل ..!
مشاعل رفعت ويهـا لما سمعت صوت شيخه
شيخه بخوف على حال مشاعل : شفيج ؟
مشاعل بألم : ليش ماقالوا لج شفيني ؟؟؟
شيخه وهي تقعد جنبهـا : شيقولون لي ؟
مشاعل نزلت دمعه على خدهـا وقالت : شيخه ليش ماقلتي لي أنه طلال كان خطيبي ...هنت عليج لهدرجه تخليني أتعلق فيــه من يديد .. وهو جارحني وهاين كرامتي
شيخه بندم : والله كنت أأخااف أتكلم .. وأنتي أدرى فيني أأنــا خوافهـ .. قالوا لي لا تقوليـن لهـا عن طلال سكت وسمعت الكلام ... بليز لا تحمليني ذنبهم ... مالي شغل آآنــا واللهـ
مشاعل بعد ماصاحت بضعف : شيخه أأحس نفسيتي تعبانهـ ...... آحـس روحي مخنووقـهـ واللهـ ... آبي حد أقدر أثق فيــه ولا يخذلني ..
شيخه ببتسامه : أأنـــا موجودهـ .. وله مو واثقه فيني
مشاعل بعد ثواني حظنت شيخه وصااحت من قلبهـا وهي تقول : شيخه أأأكرهم .... هدموا حيااااااتـــي ..
شيخه حظنتهـا هي الثانيــه تحاول تخفف عليهــا
لأنهـ مشاعل محتاجهـ كثير صدر حنون وداافي تطيح عليــه وتصيح وتفرغ شحنات الحزن اللي فيهــا

,
,

في مكان ثانــي
بعيد واايد عن هالبيــوت

كان قاعد على الرمــال وجدامهـ البــحـــر والدنيـــا قربت تظلم
وهو يصيح بصمت ويسكت .. يصيح ويسكت من نفسهـ
يـطــالع جدامهـ ويشعر بألم فضيع في أحشاءهـ ..
المكــان حولهـ هادي .. ماينسمع ألا صوت ونات طلال ... اللي تقطع القلب
.
.
.

الـكــل صاروا ضدهـ حتى سلمــان اللي كان له عون بهلـ دنيــا أنقلب ضدهـ ( على حسب تفكير طلال )
حـاس روحهـ وحيد .. وكأنهـ غريب في وطنهـ ..
أخذ حصـى من جنبــه وحذفهــا بالبــحر جدااامهـ ..
ماأبتعدت واايد عنهـ
فقام وأخذ حصى ثانيــه ... وقرب صوب البـــحر وحذفهـا بطريقهـ أأقوى وشاف أنهـا أبتعدت وااايد عنهـ
تكتف وتم يطالع البحر وكانهـ يشكي لهـ بينهـ وبين نفسهـ

يابحر .. فيني من الحـزن .. كثـر مافيـك ..
من حزن .. وأوجاع .. وغياب .. وغرايـب !!

لاتلومنـي إليـا شفتنـي .. دايـم أجيـك ..
ولاشفتني دايم .. علـى الشـط .. ذايـب !!

حزني كبير .. أكبر من حدود .. شاطيـك ..
وأقسى مـن جـروح الزمـان .. العطايـب !!

وإن كان تنشدني فـأنا .. مقـدر أخفيـك ..
دايم اظـن .. ويطلـع .. الظـن .. خايـب !!

في هـالزمن .. أقرب حبايبـك .. يشقيـك ..
إليـن تدفـع فـي غــلاه .. الضـرايـب !!

من بعد هذا .. يبتعد .. عنـك .. ويجفيـك ..
ماكنه .. بـجنبك .. قضى الوقت .. طايـب !!

وإلا .. الخـوي اللـي توقعـت .. يفـديـك ..
يفديك عمـره .. لاغـدت بـك .. نشايـب !!

صد .. وتصدد .. مايبي .. سمـع .. طاريـك ..
وياما .. أنت .. دونه .. أتعبتك .. الطلايب !!

لاتقول لي .. بـدري .. وتـوك .. ويمديـك ..
وتعال .. وأسمـع باقـي الهـرج .. صايـب !!

خلك بـحالك .. وأطلب الـرب .. يهديـك ..
ولاتنشد اللي غاب .. وين أنـت .. غايـب ؟؟

وإن شفتني غايب .. عن حدود .. شاطيـك ..
أعرف تراني .. تحت .. ذيك .. النصايـب !!

وأعرف تراني .. دايم إن ضقت .. بـآجيك ..
لأني .. أنا .. والمـوج .. صرنـا .. حبايـب !!

.
.
.
بيت بو فيصل

وبغرفهـ لولوهـ وفيصل

كـانت لولوهـ واقفه جدام المنظرهـ وتتعدل علشـان تنزل تحت تقعد مع امهـا وللحيـن شايلهـ بقلبهـا على فيصل والـ ( خلود ) اللي عصب عليهـا بسببهـا
فيصل كان منسدح على سريرهـ ومغمض عينهـ بس مو نايم ... يريح جسمهـ بس .. ومصدع من الخاطر
لفت شيلتهـا على راسهـا عدل .. وجات بتطلع بس صوت فيصل وقفهـا : جيبي لي ماي معاج ,, صاكني صدااع ..
لولوهـ وهي تطلع : قوم جيب حق روحك ... ماأشتغل خدامهـ عند حد
فيصل ببرود : أنطــرج ترى ..
لولوهـ : عيل أبشركـ .. بطول وأنت تنطرنـي
سكرت البـاب وراهـا وهي طالعهـ ونزلت تحت الصالهـ وسلمت على أمهـا وقعدت معاهم
كانت ماخذتهم السوالف ... لأنهـ أم عبدالعزيز تحاول تخفف عن أم فيصل بشتى الطرق
وعيسى قاعد يلطف الجو ...

بينما عند فيصل اللي أنقهـر من حركتهـا وطفر منهـا
هو بنفسـه مو ماخذهـا عن حب ولا شي ... اللهم زواج تقليدي ومتعود عليهـا بحياتهـ
ويحاول يحبب نفسـه فيهـا بشتى الطرق ...
بس لما صارت قربهـ .. أأأكتشف أنهـا لا تطاااااق .. بسبب غيرتهـا الزاايدهـ .....
تعوذ من أبليس وقعد يذكر روحهـ أنهـ هو الكبير وهو الريـال .. ومفروض يتحكم بأعصابهـ ومايخليهـا توصل للي تبيهـ بسرعهـ
لأنهـ معروف قصدهـا من ذي كلهـ تبيهـ يعصب ... بس ماراح يخليهـا توصله لهلـ مرحلهـ ..
قام من مكانهـ وطلــع من غرفتهـ ونزل تحت .. وطبعا لازم بيمر على الصالهـ علشـان يدخل المطبخ
فيصل لمرت عمهـ : السلام عليكم
ام عبدالعزيز : وعليكم السلام يمه .... زيـن شفناكـ .. ويــنك ماتبيــن
فيصل يطالع لولوهـ بنظرات ثاقبه : موجود .. ( يطالع مرت عمه ) عن أذنج عمتي ..
أم عبدالعزيز : ويـن يبه أقعد معانــا
فيصل يتصنع الابتسامه : والله مصدع وحالتي حالهـ .. جيت أخذ لي ماي وبروح أريح شوي ... السموحه واللهـ
أم عبدالعزيز بتفهم : لا عادي ... روح أرتاح ياوليدي ..
فيصل : عن أذنكم
أم عبدالعزيز : أذنك معاك

أبتعد عنهم فيصل وراح المطبخ وهو منبطه جبدهـ من لولوهـ اللي قاعدهـ تتجاهلهـ ...
أخذ لهـ قلاص وغسلهـ .. وراح يصب لهـ ماي ...
وبعدهـا طلع من المطبخ على غرفتهـ .. دخل وقعد على طرف سريرهـا
وحط القلاص جنبه على الطاولهـ .. وطلع لهـ بندول
علشـان الصداع ...
حطهـا بحلجهـ وشرب وراهـا ماي وبعدهـا أنسدح وغمض عيونهـ
وبايــن أنهـ بينــــاام ....

الجزء الثامن عشر .
.
.
.
ملاحظه : القصايد والاشعار الموجودهـ بالقصهـ مو من كتابات الكاتبة

الجزء التاسع عشر



" آنـا أول شخص يتعـب وتمل منـه جراحه "

.
.

الساعه 11 بالليــل


طلال للحيــن قاعد على البــحـــر ودموعه نشفت من كثر ماصــاح اليــوم
جواله ولا فوق الالف مرهـ صـاح .. وهو مطنش حتى مافكر يشوف من المتصل
كان حاط جوالهـ جنبه ... وعينهـ معانقهـ الموج اللي جدامهـ .. في هوى خفيف يثير موج البحـر
واللي يحسسهـ كأنهـ البحر نفسـه منفعل معاهـ وحاس باللي يحس بهـ طلال
قعد يفكر بحياتهـ .. ويــن كان وويـن صـار
من يصدق أنه هذا طلال اللي ماخذ الدنيـا ضحك ولعب وشايف روحهـ ع الكـل ..
كاهو اللحيـن مهزوم ومكسور وملت دموعهـ منه ..
تنهد بضيق وألم وحزن كبيــر
وقام وهو ينفض ثيابهـ من التراب .. وراح لسيارتهـ اللي موقفهـا وراهـ بس بعيدهـ شوي
ركب السيارهـ وشغلهـا .. وحركـ من عند البحــر ..

ونـسـى وراهـ جوالهـ اللي مازال مستلقي على رمال البحر

.
.

بيت بو فيصل

ترجت شيخه أمهـا تخليهـا تنـام عند مشاعل علشـان تخفف عنهـا ..
وأم عبدالعزيز وافقت على طول ,, لأنهـ حالة مشاعل ماتسر كلش .. ومحتاجه حد يسليهـا
وصـل عبدالعزيز اللي نزل سلم وأخذ أمهـ وراح
وخلوا شيخهـ ..

.
.
في غرفهـ مشاعل

اللي كانت متربعه على سريرهـا وعينهـا بحظنهـا تلعب بأصابعهـا ..
وشيخه قاعدهـ مجابلتهـا ومتربعهـ .. ومتضايقهـ على حال مشاعل ....
كان الصمت هــو اللي محتل النسبه الاكبر بالمكان
شيخه لمشاعل : يـلا عاد ميشو .. خلاص اللي صـار صـار .... لا تقعديـن جذي مبوزهـ وحالتج حالهـ .. أأبي أشوف ضحكتج
مشاعل ترفع راسهـا بملامح هاديـه وتودي قذلتهـا ورى أذانهـا بهدوء وتقول : بنسبه لج اللي صـار صـار ... بس بالنسبه لي لا ..
شيخه ببتسامه تحاول تطلع مشاعل من اللي هي فيه : زيــن شرايج ننزل تحت نقعد معاهم ؟؟؟
مشاعل بضحكه قصيرهـ جدا كلهـا أستهزاء قالت : وايد مصدقهـ أنج بتنزليـن وبتلاقينهم ... كلـن بغرفه اللحيــن .. نايميــن يبون يرتاحون
( تلعب بطرف كم قميصهـا ) .. مو أنــا أزعجتهم وخربت مخططاتهم بسترجاعي لذاكرتي اللي ماكانوا يبوني أسترجعهـا من الاساس
شيخه ماحبت ترد على كلام مشاعل فكملت وهي تقولـ : عيسوهـ وجوجو تحت بالصالهـ مع أمج ... تعالي خل نقعد معاهم ..
مشاعل بحدهـ وملامح شبه غاضبه ومع هذا جمالهـا زايد : ماأأبي أأقعد معاهم ... لو أنــا ولد .. جان مانمت ليله وحدهـ عندهم
شيخه بذهول : لهدرجهـ
مشاعل : وآآكثــر ... ( تبان غصه بصوتهـا رغم أنهـ ملامحهـا للحيـن شبه غاضبه ) .. جرحوونــي ياشيخهـ ,,, ومستحيل أنساهـا لهم
شيخه تحط يدهـا على يد مشاعل وتقول بحنان : بس ذولا أهلج
مشاعل تبلع ريجهـا لأنهـا حاسهـ بعبرهـ خانقتهـا قالت : أهلي بالاسم بس ... لو هم صج أهلي جان مارضـوا يخشون عني أهم شي بحياتــي ... وأأعذارهم مب مقنعهـ بالنسبه لي .. يعني شلون علشـان لا نضايقج ماقلنا لج عن طلال ..... يعني هم كانوا واثقيــن مليون بالميه أني مابستعيد ذاكرتي بيوم .... ؟؟( تغرق عيونهـا بالدموع وتقول ) .. مافكروا فيني لما أستعيد ذاكرتي وأعرف كل شي شرااح يصير فيني ... مافكروا ألا بنفسهم .. علشــان يرتاحون مني ومن همي .. قالوا خل نخش عنهـا سالفه طلال ..
شيخه تحاول تبرر : كانــوا يبون يساعدونج
مشاعل يعلى صوتهـا شوي : شيساعدوني فيــه .... ( تأشر على نفسهـا ) هم دمرووونـــي ماساعدونــي .....
شيخه بعد سكوت قصير قالت : مهمـا صــار ... يضلون أهلج
مشاعل وهي تنسدح وتسحب للحاف عليهـا .. وكأنهـا تسكر الموضوع : شيخه أبي أنــام ,,,
شيخه قامت وقفت ولحفت مشاعل عدل وحبتهـا على راسهـا وقالت : واللهـ حاسه فيج ,, بس مابيدي شي أأسويهـ
مشاعل غمضت عينهـا على أنهـا بتنــام ونزلت منهـا دمعهـ أستقرت على المخدهـ وقالت بصوت هادي : طفي الليـت وسكري البـاب وراج لوسمحتي ...
شيخه عورهـا قلبهـا على مشاعل ونزلت دموعهـا بصمت
طلعت من غرفة مشاعل وسكرت البــاب بعد ماطفت الليت مثل ماطلبت مشاعل
جـات بتروح صوب الدري بس عيسى اللي طلع بويهـا وقف خطواتهـا
شيخه وهي تحاول أنه عيسى مايشوف دموعهـا قالت : عيسوهـ وخــر ..
عيسى لمح دموعهـا وويهـا اللي صاير أحمر قال : شفيـج ؟!
شيخه مازالت تتصدد عنه علشـان لا يشوفهـا قالت : ولا شي .. ولاشي .. وخر
عيسى يحاول يشوف ويهـا وبعد طلعت الروح قدر قالـ : أأفـااا .. تصيحيـــن ؟
شيخه تطالع عيسى بعيون غرقانه دموع : ليش سويتوا فيهـا جذي ....
عيسى تنهد وقال : قصدج مشاعل
شيخه وهي تمسح دموعهـا وبصوت متقطع من البكاء قالت : آآآيـــهـ ...
عيسى يبتسم : مردهــا بتفهم ليش سوينـا جذي ,,, وماله دااعي تصيحيــن ... أشوف روحي غسلي ويهج ( بغشمرهـ علشـان يضحكهـأ ) من كثر ماتمسحيـن دموعج الكحل راااح شرق ...
شيخه تضحك بالخفيف : مالت عليك ,,,
عيسى أبتسم بهدوء وقال : ماأأبي أأشوفج تصيحيــن سامعهـ
شيخه لأول مرهـ تسمع كلام جايهـا من عيسى : أن شاللهـ ...
عيسى يوسع : يلا أأشوف ذلفي الصالهـ .. أمي وجواهـر ينطرونج تحت
شيخه أبتسمت ومرت من صوبهـ وراحت الصالهـ وهي تمسح دموعهـا وتتأكد أنه خدهـا خالي من أي دمعهـ
علشان لا يشوفونهـا أم فيصل وجواهـر
وأول ماوصلت الصالهـ لقـتهـا نظيفهـ والتلفزيـون مبند وحتى المكيفـات
عرفت أنهـ مقلب من عيسى ...

رجعت ركبت الدري وراحت فوق لقـت عيسى متسند على الطوفهـ اللي مجابله الدري على طول ويطالع ساعته
أول ماشاف شيخه قال : شكلهـ أستيعابج بطيئ ....
شيخه بحرهـ خفيفه :مقلبك مثل ويهكـ ...
عيسى طالعهـا وضحك وقال : كنت بطفي ليتات الصالهـ بس قلت لا .. شوااخ تخااف من الظلام ... تصيدهـا سكت قلبـه ولـه شي ... شيفكني بعديـن
شيخه تردهـا له : من شواخ ؟؟؟!!!
عيسى يسوي روحه يفكر : خدامة جيرانـا ...
شيخه تفتح عينهـا على كبرهـا : خدامه بعينكـ ...
عيسى يهز راسهـ بالايجاب : أأيــه هذاج قلتيهـأ ... المهم .. شرايج نطلع نقعد بالحديقهـ .. تراني متملل
شيخه : روح أقعد برووووحكـ ... علشـان تعرف تغلط على من مرهـ ثانـي ,, أأخر عمري سويتني خدامهـ ..
عيسى بلامبالاهـ: كيفج ... أنتي الخسرانهـ ...عيسى ولد بدر يعزمج على طلعه بهلـ جو الحلو بالحديقهـ تحت نور القمر .. وتقوليـن لهـ ( يتكلم بدفاشه يبلفيت يقلدهـا ) " روووح أأقعد بروحك " .. ع العموم.. تصحبيــن على خير يــا .. ( بعناد قال ) .. شوااااخ
وأبتعد عنهـا ....بيروح غرفتهـ
شيخه تتخصر : وأنت من اهلهـ ياعواااااااس
عيسى يدخل غرفته ويقول بحالميــه : يااااااااااا حلات أسمي ... توني حبيتهـ ..
ودخل غرفتهـ وسكر البــاب
شيخه أستحت منه
.. ماعرفت ويــن تروح ..
لأنهـ مشاعل بايـن أنهـأ تبي تقعد بروحهــا ... وتوهـ عيسى كان بيطلع معاهـ يقعدون بالحديقهـ بس هي رفضت ...
والباقيـن بغرفهم ...
تنهدت بملل وضيق
ونزلت تحت الصالهـ شغلت التلفزيــون وقعدت تطالع

.
.
بغرفه لطيفهـ اللي جنبهـا مستلقي سيف على وشك أنهـ ينام .. أو نقدر نقول أنهـ وصل لعالم الاحلام خلاص
أمـا لطيفهـ فكانت تتذكر شصـار اليوم وتذرف دموع لا أراديــن .. وتمسحهم ...
تتذكر شلون ضربهـا بدر ... وشلون ضرت مشاعل بدون قصد
وهي كل قصدهـا تساعدهــا
لحد ماسمعت طق خفيف على باب الغرفهـ
قامت من مكانهـا وراحت فتحت البــاب وشافته واقف جدامهـ
عبدالله مفتشل قال : عمتـي والله ماعرفت أنـام وأنتي زعلانهـ علي ,,,,
لطيفه اللي كانت تبتسم بالغصب قالت : لا عادي حبيبي .. أأدري من خوفك على أختك قلت لأبوكـ
عبدالله يبوس راس عمته بعدهـا يبوس يدهـا : واللهـ أأسف ... تكفيـن لا تشيليـن بقلبج علي ..
لطيفه تحط يدهـا على راس عبدالله بحنان وتقول : لا تحاتي حبيبي ... مو زعلانهـ عليك ..
عبدالله أبتسم بأرتياح وقال بأحراج خفيف : يصير ألمج ؟؟
لطيفه هالمرهـ أبتسمت من قلبهـا وقالت : ليش تستأذن بعد؟؟ ( قربت صوبهـ وحظنتــه )
عبدالله حس ويهـا أحترق من الاحراج وتحسف أنهـ فكر يقول لهـا ( يصير ألمج )
بعد ثواني أبتعدت عنه لطيفه وقالت : يــلا يبــه روح نــام ... بــاجر عندك دوام أذا ماخاب ظنـي ...
عبدالله هز راسه بالايجاب وقال : آآيـــهـ ... الاجازهـ اللي عطانهـ أياهـا الوالد 3 أيام .. وخلصت ..
لطيفه : الله يوفقك يبهـ .. روح أرتاح ولا تحاتي شي
عبدالله : أن شاللهـ .. تصبحيـن على خير
لطيفه : وانت من أهلهـ

تمت لطيفه واقفه تطالع عبدالله تنطرهـ يدخل غرفتهـ
بس غرفه بوفيصل أنفتحت وطلع منهـا بدر
عبدالله ألتفت وشاف أبوهـ ... وطالع عمتهـ ... بس أبوهـ أشر لهـ أنهـ يدخل دارهـ
بالبدايـه تردد شوي عبداللهـ خوفهـ تنضرب عمتهـ من يديد بس نظرات ابوهـ خلتهـ يدخل غرفتهـ ويسكر البـاب وراهـ
وتم واقف عبدالله عند الباب ينطر يسمع صوت صرخهـ علشــان يطلع يفزع لعمتهـ
تم دقيقهـ ... دقيقتيـن ... 3 .... 4 ...... 5 ...!!!!!!! مافي صوت
فتح البــاب وطل براسهـ لقى الممر هادي ومافي حد
سكر البـاب ودخل .. قال أأكيد أنه كل واحد فيهم دخل داارهـ
وحمد ربــه أنهـ أأبوهـ ماتواجهـ مع عمتهـ

,
,
بغرفه لطيفه

كانت لطيفه بأحضـان بوفيصل تصيح من قلبهـا وتونـ ...
وبوفيصل قلبه متقطع عليهـا وحاظنهـا بقوهـ لصدرهـ
بوفيصل بحنان : السموحهـ لطيفهـ ,,, مادري شلون مديت يدي عليج
لطيفه بصوت كلهـ بكاء وواطي علشـان سيف نايم : آآآسفهـ .. بدر ......والله كـ ـ ... ـنـ ..ــ ـ ـت بـساعـ ـ ـــدهـ ــ ـا .... ماكنت بـ ـ ض ـ ـرهـ ـ ـا وااللهـ
بوفيصل يطبطب عليهـا بالخفيف : أأدري بطيب نيتج ,,, بس أنا كنت معصب ومادري شلون مديت يدي عليج .... يعل يدي أنكسرت قبل لا أفكر أمدهـا
لطيفه بصوت خافت ومليـان صياح : اسـ ـ ـ..ــم الـلـه عـ ـ ـ لـيـ ـ ـكـ
بوفيصل يبتسم ويقول : حقج علي .. أنا غلطان .....
لطيفه ماردت كانت قاعدهـ تصيح وتون بالخفيف
بوفيصل يبعدهـا عن صدرهـ .. ويمسح دموعهـا بأبهـامهـ ويقول لها بوجه كل حنان الدنيـا فيــه واللي يشوف ملامحهـ مايقول أنهـ هالانســان فكر يمد يدهـ على أخته : يلا أأشوف مسحي دموعج تراها غــاليـــهـ ,, ولــه تبيـن تزعليني
لطيفهـ تمسح دموعهـا بأطاعه وصايرهـ جنهـا ياهـل بكامل برائتهـ وعفويهـ ولا كأنهـا مرهـ وعندهـا ولد قالت : أنزيــن
بوفيصل يحبها على جبينهـا ويقول : يلا قومي أرتاحي .. ولا تشيلين هم ... وصدقيني ماعاد يهمني شلون دريتي عن ماضي مشاعل ,,,, لأنهـ هذا شي مكتوب ولو ماقلتي لهـا كانت بتعرف من نفسهــا
لطيفه ابتسمت لهـ بعفويــه
بوفيصل أرتاح لما شاف أبتسامتهـا : ريحتيني يابنت الحلال... من مساع ودي أأشوف هالأبتسامهـ اللي تحسسنـي انهـ هالدنيـا للحيـن بخير .... ( قام وقف وقال ) يلا تصبحيـن على خير
لطيفه توقف هي الثانيـه : وأنت من أهلهـ
بوفيصل أبتعد عنهـا وفتح البـاب وطلع بعد ماعطاهـا نظرهـ بعثت الراحهـ والطمئنينه بقلبهـا

كان بيروح لمشاعل بس بعد تفكير هون وراح غرفتهـ
لأنهـ مشاعل أكيد مو مستعدهـ تستقبلهـ بدارهـا !!!

,
,
عند مشاعل اللي مانامت أصلا ... كانت تصيح بهدوء تام وسط هالظلام ..
ومافي ألا نور الابجورهـ ..
غمضت عينهـا وهي تفكر بطلال .... بكل لحظاتهـ معاهـا الحلوهـ والمرهـ
قامت قعدت وماتدريـ شلون خذت جوالهـا وضغطت على رقم جوال طلال ...
حطت السماعهـ عند أذنهــا .... رن واايــــد بس مارد عليهـا طلال ..
سكرت جوالهـا وحطت جنبهـا
وحطت يدهـا على حلجهـا تحاول تخفي صوت أنينهـا ...
رجعت أنسدحت بضعف .. وحزن عذبهــا ..
وغمضت عينهـا تبي ترتاح
بس هيهات تشوف الرااحهـ
.
.

في مكان ثانـي .. وفي أحدى الشوارع اللي صــارت فاضيــه بهلـ حزهـ
كان طلال صاف سيارتهـ على جنب ومبند السيارهـ
ومسند راسهـ على السكـــان ....
ويحس أنهـ مصــدع من قلـب ..
غمض عينهـ علشـان ياخذ له غفوهـ ,,,
ويحاول يتناسـى كل همومـهـ .. ولو لثانيــه بس

\
\
بيت بو سلمـان


بغرفهـ سلمـان

اللي حرق جوال طلال من كثر مايتصــل بس مايحصل رد
قام وقف وحذف جوالهـ بغضب على سريرهـ وقال : اأأنــــا شلـــووون خليــتـــه يطلع زعلان ؟!!! الحيـن شلون ألاقيــهـ
شاف ساعتهـ اللي كانت تشير لبـعـد منتصف الليــل
وقال بتـوتر خفيف وخوف على رفيج عمرهـ : الوقت متأخر ,, ماأقدر اروح لهـ الحيــن .... باجر يصير خير .. أن شاللهـ مايصير به شي ,,, أأأأأنـــاا غبي .. وأأأكبر غبي ,,, مسوي روحي كلش بهلـ كف بساعدهـ .... شلون قسيت عليهـ جذي .. بنفسه مو نااااقص هم ...... ( يرجع يطالع ساعته ) يالللهـ ... متى يطلع الصبح .. مو قادر أنطر كلش

,
,

الـيـوم الـتــالي

بيت بو عبدالعزيز

كانت أم عبدالعزيز مسويـه حالـة طوارئ بالبيــت من أأمـــس
لأنهـا لما راحت غرفه طلال تبي تطمن عليــه قبل لا تنـام ماحصلتهـ ...
وتمت تنطــــر بالصالهـ ليــن يرجع بس هو طول ولا رجع وغفت بدون قصد على الكرسي
ولما فتحت عينهـا الصبح... راحت تشوف غرفة طلال لقتهـا للحيـن على حطتهـا
قالت لبوعبدالعزيز وعبدالعزيز

بوعبدالعزيز أول مادرى أنهـ طلال محد نغزهـ قلبــه بنفسه الحلم للحيــن مأثر عليــهـ
خـلـى عبدالعزيز يطلع يدورهـ ..... وهو راح الشركهـ مايبي يبــن لطلال أنه مهتم فيــهـ
رغم أنهـ بيموت لو ماعرف مكانهـ اليــوم
.
.
على طلعت عبدالعزيز ألا الجرس ينطق
راح عبدالعزيز فتح البــاب ألا يشوف سلمـان جدامهـ
عبدالعزيز وكأنهـ نص همه أنزاح قال : زيــــن أنك جييــت ياريــال
سلمـان : عسى ماشـــر
عبدالعزيز : الشر مايجيكـ ... طلال من أأمس مالهـ وجود .. أتصل لهـ مايرد علي ,,,, ماتدري عنهـ ؟
سلمـان وهو يفصخ نظاره الشمسيه بصدمه : لا تقول ؟؟؟؟ ,,, أأنـــا بنفسي جاي لك علشــان اسألك عن طلال
عبدالعزيز رجع همهـ هميــن : يعني ماشفتهـ أأمس كلش ...؟ مامر عليكـ ؟؟
سلمان حس بتأنيب الضمير قال : بلا جانــي أأمس الصبح على ماأعتقد ,,,,
عبدالعزيز بتسأل : شلون كانت حالته ؟؟؟؟
سلمان تنهد وقال : كانت حالته حالهـ ..... لما درت أنهـ بنت عمك رجعت لهـا الذاكرهـ
عبدالعزيز خاف قال : زيــــن ماتعرف ويــــن راح
سلمــان : للأسف ... لا
عبدالعزيز : زيــن ماعليك أأمر .. أنا طالع أأدورهـ .. وأنت دورهـ معاي ,,,
سلمان رد بسرعه : آآآكيــــد .. لا توصي حريص ....( يرجع يلبس نظارته الشمسيـه ) يلا عن أذنك
عبدالعزيز : أذنك معاكـ ...



أبتعدوا عن بعض عبدالعزيز راح ركب سيارتهـ وطلعهـا من البيــت
بينمـا سلمـان ركب سيارتهـ وحرك من جدام باب بيت رفيجهـ ..

وأبــتـــدت حملة البحث عن طلال ...
سلمــان راح لشقه اللي كان ساكن فيهـا طلال قبل وسأل الحارس اللي قال أنهـ ماشافهـ نهائيـ(ن) الا اأخرهـ مرهـ
لما سلمهـ مفاتيح الشقهـ وطلع منهـــا
راح الشركهـ .. قالوا له أنهـ ماجا اليـــوم
.
.
وعبدالعزيز نفس الشي راح لشقه وسأل عن طلال ... وأجابهـ الحارس بنفس الجواب
وراح صوب بيـت عمه .. يمكن يلاقي سيارة طلال هنــاكـ لكن بدون جدوهـ ..
أفتــر بالفريج ,, ليــن أفتر راسهـ وهم مالقـى طلال
بعدهـا أبتـــدى يدور بشوارع الدوحه .. وأأي سيارهـ يشوفهـا تشبه سيارة طلال ... حرص أنهـ يشوف سايقهـا
لكنه يتحطم لما يشوف السايق واللي أأكيد مهب طلال.......!!

سلمــان حالته مو أقل من حالة عبدالعزيز ... كان قاعد ويلووم نفســه فوق المليـون مرهـ
عيــزوا من كثر مالفوا الشوراعـ ولا حصلووهـ
وكأنهـ الارض أنشقت وبلعتهـ ؟

.
.
بسيارته سلمـان
أتصل على عبدالعزيز يشوفهـ لقـاهـ وله لا
بس جواب عبدالعزيز خلـى دقات سلمـان توصل التــوب
مـحـد فيـهم لقـى طلال ...
فقرروا أنهـ سلمـان يروح يسأل عنهـ بالمستشفيــات
وعبدالعزيز بالمخافر
وهذا أأأأأخــــر حل جدامهم ... وأأذاا مالقــوا ..... اللهـ يستـر
.
.

بيت بوفيصل
بغرفه مشاعل اللي قـامـت متأخرهـ اليــوم .. ومالقــت شيخه جنبهـا تأكدت أنهـا نزلت تحت
خصوصـ(ن) أنهـ الساعهـ الحيــن 11 الظهـر
دخلـت توضــت وصلــت الصبـح ... وبعدهـا خذت لهـا أول جلابيـه طاحت بيدهـا ودخلـت تاخذ لهـا شور سريـع
وطلـعـت من الحمام .. راحت قعدت على التسريحهـ وفتحت شعرهــا علشــان تمشــطهـ
وشافت ويهـا الكئيـب رغم انهـا للحيـن حلووهـ .. ألا أنه الحزن مرتسم بدقهـ على ملامحهـا
قـعـدت تـتـأمل شعرهـا .... ومررت يدهـا على خصـالاهـ ببطــئ
تذكرت شكثر كان طلال يعشق خصالـ شعرهـا...
وشكثر قعد يمدح جمالـ شعرهـا بالملجهـ ... ويحذرهـا أنهـأ ماتقص ولا شعرهـ منهـ ..
وكل مايشوفهـا يسألهـا بغشمرهـ ( هــا قصيتي شعرج ؟؟؟؟ ترى أأطلقج لو دريـت أنهـ شعرهـ وحدهـ طاحت بفعل يدج )
ودوم يذكرهـا أنهـ أكثــر شي يحبه فيهـا هو شعرهـا ..
يحب لونهـ
ويحب طولهـ
ويحب نعومتهـ
وكل شي فيــــهـ
أمتلـت عيونهـا دموع ,,, وهي تتذكر هاللحظــات المؤلمه بالنسبهـ لهــا.. وهي على يقيـن تام أنهـ ولا كلمهـ من اللي كان يقولهـا كانت من قلبـه
أنمـا تسليــه بتسليــهـ
صرخت بأعلى صوتهـا : آآآآآآآآكـــــــرهـك .. أأأأأأأكرهـــك ياطلال

فتحت الدرج اللي جنبهـا وقعدت تدور على المقص ع السريــع
وطاح بيدهــا
مسكت خصلات من شعرهــا ... وأبتدت تقصه بطريقه عشوائيــه
وهي تصيح من كل قلبهــا وتقول : آآآآآآآآآآآآآآكــــــرهـــكـ .. مااااااابي أي شي يذكرنــي فيكـ ... ماااااابي

دخلت عليهـا جواهـر اللي كانت مارهـ بالصدفه من غرفتهـا وسمعت صراخهـا
وأنصعقت لما شافت خصلات من شعر مشاعل مستلقيـه ع الارض بهدوء ....
جواهـر راحت صوبهـا وسحبت منهـا المقص بسرعه وصرخت فيهـا : شتســــــوووويــــن ؟؟؟ ميــنـــوووونه أأنتـــي ...
مشاعل قامت وقفت وصرخت عليهـا : ماانــــي مينووونـــه ....( تسحب منهـا المقص ) ولا تدخليـــــــن فاهمهـ ...
جواهـر ترجع تسحب منهـا المقص بقووووهـ ومشاعل متعلقهـ فيـه
وبدون قصد أنجرحت يد مشاعل بسبب جواهـر اللي أسحبت المقص بكل قوتهـا
مشاعل هدت المقص على طول وهي تمسك يدهـا وتشوف الجرح اللي يبتدي من راحت يدهـا لعند أبهـامهـا وبايـن أنهـا تألمت من قلب
جواهـر خافت عليهـا وقالت بسرعه : سوري سوري.. شعوووووولــ .. أأسفهـ واللهـ ماكان قصدي
مشاعل تطالعهـا وتصرخ بهستيريــه :طلــــعـــي بــــرى ... شمدخلج غرفتـي ... طللللللـــعـــــي ....
جواهـر أنقزت من صرخت مشاعل وحطت يدهـا على قلبهـا وهي تقول : شعوول اللهـ يهداج .. علامج صايرهـ جبريـت وشراانيــه
مشاعل تدزهـا بـقـوهـ برى غرفتهـا وتلطخ قميص جواهـر بالدم اللي ينزف من يد مشاعل لحد ماصارت برى الغرفهـ
وسكرت مشاعل باب الغرفهـ بسرعهـ وقفلتهـا
جواهـر تطق البـاب بقوهـ : مشـــاااااعـــل ..... شعولـــــــ فتتـحــــي ..... تكفيـــــــــــن
محد رد عليهـا
زادت دقات قلبهـا خافت على أختهـا .. خافت لا تسوي بروحهـا شي
ونزلت بسرعهـ تحت تدور حد يسعفهـا
لقــت أمهـا قاعدهـ مع شيخهـ ولطيفه
بينما الشباب وبوفيصل محد
جواهـر بعجلهـ قالت بنبرهـ مليــان خووووف : يمـــه ...لحقي مشااااعــل
وقفوا كلهم بخووف
أم فيصل برتباك : شفيهـــا مشاعل
جواهـر شوي وتصيح من الخرعه : كانت تصارخ بالغرفهـ ... دخلت عليهـا لقيتهـا تقص شعرهـأ وو ...
( ماقدرت تكمل لأنه دموعهـا غلبتهـا وحطت يدهـا على حلجهـا تصيح وهي في قمة توترهـا )
قاموا كلهم وراحوا فوق يشوفون مشاعل وكلهم خوف لا تحاول تنتحر من يديد مثل قبل

لطيفه تطق البــاب بقوهـ : مشـــــــــــاعل يمه ... تكفيـــن فتحي
ماكان بايــن ألا صوت صياااح مشاعل وصراااااخهـا وصوت تكسير
أم فيصل توترت حدهــا وطقت البـــاب بقوووهـ وحاولت تفتحه بس الباب مقفول من دااخل صرخت : يمه بنتتتتتتـــــــي ...... مشــاااااااعل تكفيـــن فتـــــحــــــــــــــي .....
جواهـر تصارخ وهي تطق الباب وتصيح : شعووووووووووووولـ
شيخه اللي مو عارفه شتسوي كانت ميته خوف قالت : أأأأتصلوووا لعمي .... أتصلووووا لحد يجي يكسر البــــااب ... قبل لا تسوي بروحها شي
.
.
فجأهـ توقف صوت صراااخ مشاعل وصيــاحها
وعم الهدوء
أم فيصل تضرب على صدرهــا : بنتـــــــي ......!!!!!
راحت شيخه بسرعه لصاله تحاول تتصل بعمهـا .. ومن الخوف نست الرقم ..
نزلت أم فيصل ووراهـا الباقيـن وسحبت التلفون من شيخهـ وأتصلت ..
وغلطت بالرقم كذا مرهـ بما أنهـا تضغط ع الارقام بسرعهـ
وبعد طلعت الروح أتصلت على مكتب بوفيصل
ردت عليهـا السكرتيرهـ :آآلـو ..
أم فيصل بخوف وهي تصيح : ووووين بوفيصــل .... ويــن بدر ؟؟؟
السكرتيرهـ بلهجه لبنانيه : عندو أجتماع هلأ .... شو بدك أوصلو ...؟؟؟
أم فيصل بصراااخ : زيـــــن عبدالله ... فيصل ... عيسى أأأأي حد منهم..
السكرتيرهـ أرتبكت من صراخ أم فيصل قالت : لك مدام .. روئي شوي تؤبريني .. ماعم بفهم شي من كلامك ؟؟
أم فيصل سكرت بويهـا وقالت لجواهـر تتصل على حد من أخوانهــا
جواهـر مسكت جوالهـا بيديـن يرجفون دقت رقم فيصل بطلعت الروح
و لقت جهازهـ مغلق
جواهـر لأمهـا : مغلق ....
شيخه بسرعه : دقي على عيسى .....
جواهـر دقت على عيسى على طول

.
.

بالشركهـ

كانوا عيسى وأحمد بمكتب وااحد مع بعض
وطول الوقت أنواع السوالف والضحك .... لأنهـ مافي شغل بما أنه أول يوم لهم
شوي ألا يرن جوال عيسى اللي قال وهو يضحك : هههههههــ صبر صبر ياأخي ...
رد على الجوال وقال : هـــــلا واللهـ براعية هالرقم
جواهـر بصراااخ : عيســـــى أأألحق علينـــــا
عيسى أأخترع قال : شفيــــكم ؟؟؟ شصــاير ...
جواهـر تصيح : مشاااااااااعــــل .. مادري شفيهـــا ....
عيسى قام وقف بسرعه : مشــــاعل ..... شفيهــا ؟؟
جواهـر تصيح وتتكلم بكلام مافهمه عيسى
عيسى قاطعهـا وقال : جوااااااهــر الله يرضى عليج ماني فاهم شي ... تكلمي بعقل
جواهـر صرخت بأعلى صوتهـا : بتنتحـــــــــــــــر
عيسى تخسبق : هـاااااا .. شنوووووووو .....
شوي ألا صوت أمهـ يجيلهـ بدل جواهـر والظاهـر أنهـا سحبت الجوال من جواهـر : عيسى يمه أألحق علينــا ... قافلهـ عليهـا الباب ..
عيسى بسرعه : زيـن زيـن كانــي جاااي مع السلامهـ

سكر

أحمد كان تقريبــا سامع السالفهـ كلهــا لأنهـ صوت صرااخ جواهـر وااصل لعندهـ
كان متوتر قام وقف وقال بتسأل يبي يتأكد من ظنونه : شصــاير ؟
عيسى وهو يدخل جوالهـ بمخباهـ : ألاهل ..... الاهــل ..
وطلع من المكتب بسرعهـ
وتم أحمد واقف بمكانهـ .. و بعد ثواني قال : وأنا شينطرنــي ؟ خل ألحقهـ

طلع ورى عيسى اللي يمشي بسرعهـ البرق ...
غطى على عبدالله باللياقهـ .. ركب سيارتهـ وهو نااسي أحمد
اللي ركب سيارتهـ هو الثاني ولحق عيسى
متوجهيــــن لبيــت بوفيصل


ماطولوا واايد على ماوصلوا خصوصـ(ن) أنهـ كل واحد فيهم يمشي بأقسى سرعهـ
زيــن ماصادهم رادار
وقف عيسى سيارتهـ عند باب البيــت ونزل ودخل سيدهـ من باب الحوش الكبير ...

بينما أحمد اللي وقف سيارتهـ ورى عيسى ودخل الحوش وتم وااقف ...
مب عدلهـ يدخل الصالهـ ورى عيسى فشلهـ

.
.
أول مادخل الصالهـ ماشاف حد بس يمسع صوت صراااخ فوق
ركب الدري بسرعهـ يطوف دريــن ويركب .. لحد ماوصل فوق
ولقـى الشعب متجمع عند باب غرفه مشاعل
حتى لولوهـ اللي قامت من نومهـا على صوت الصرااااخ
عيسى بصوت جهوري : وووخرووا عن البــــاب
وخروا كلهم عن البـــاب واللي تصيح واللي تولول .. وعيسى مرتبش بينهم
وهو يحاول يدفع البـــاب بس ماقدر ... يحاول يكسر البــاب بس بدون فايدهـ
عيسى يطق البـاب بيدينه الثنتيــن وبصوت عالي : مشااااااااعل فجي البــــــــاب
ما من مجيييييب
جواهـر تصيح : دق على فيصل وعبداللهـ خل يجوووووون بسرعهـ ....
عيسى وهو يدفع البــاب ويحاول يكسرهـ من يديد قال بصوت رجولي عالي: مااااافي وقت .... أأحمدووو برى حد يطلع يناديـــهـ ...
جواهـر ماتدريـ شلون راحت غرفتهـا طيران وخذت شيلتهـا وطلعت تنزل من الدري بسرعهـ لحد ماوصلت الصالهـ
ومن الصالهـ طلعت الحوووش لأحمد اللي واقف متكتف ينطر عيسى يطلع لهـ

لكن المفاجأهـ أنهـ جواهـر اللي طلعت لهـ وخصلات من شعرهـا طالعهـ بما أنهـ حطت الشيلهـ ع السريع وطلعت
أحمد طالعهـا بستغراااب !!!!!
جواهـر وهي تصيح : أأأأأأحممــــــد .... واللي يعــــاااااافيــــــكــ ... تعاال ..
أحمد أرتبك وهو يشوف جواهر لأول مرهـ تكلمهـ بدون لا صرااخ ولا أستفزاز قال : هـاااا ... ؟ ليش !!
جواهـر لا شعوريـن مسكت يده وسحبته : تعــــــــال .... تكفـــــى
هدت يدهـ وراااحت داااخــل
وأحمــد واقف متحنط مكانهـ ... من الموقف
لحد ماقطع تفكيرهـ صرخت جواهـر اللي عند باب الصاله : أأأأحمـــــــــــــــــــــــــد !
أحمد مشى بسرعهـ ودخل دااخــــل ورى جواهـر اللي ركبت الدري بسرعهـ وأحمد وراهـا
لحد ماوصلوا فوق وشاف عيسى اللي جتفه أنكسر من كثر ماهو يدفع البـاب بقوهـ ولا ينفتح
أحمد أنحرج لأول مرهـ ( بحيــاتــه !! ) من كثر الحريم اللي واقفيــن قال يحاول يخفي هالشي بصوت رجولي : عيسى .. وخرر
عيسى وخر وهو يلهث
وأبتـــدى أحمد يدفع البـــاب بقوهـ .. مرهـ مرتيــن ثلاث ... وصوت خبطت جسمهـ بالبــاب واضحهـ
لحد ماجا معاهـ عيسى وقام يدفع البــــاب
وبعد طلعت الروووح أنفتح البــــــــاب
وبغــى يتكرفس أأأحمد دااخل الغرفهـ لو انهـ مامسك روحهـ لأخر لحظهـ وطلع برى الغرفهـ بسرعهـ


لقــوا الغرفهـ أنواع العفيسـه كل شي ع التسريحهـ طايح ع الارض
( عطورات .. مكياج ... كريمات ... ألخ )
واللحاف بعد طايح ع الارض ومخدهـ محذوفهـ يميــن .... ومخدهـ يسار
والدبـاديب متنثرهـ على كبر الغرفهـ ..
والسرير معفوس فوق تحت
والغرفهـ ..... مابقـى شي فيهـا صااحي
ومشاعل طاايحهـ جنب السرير فاقدهـ الوعـي ...
عيسى بصوت عالي : حــــــد يجييييييب عبايتهـا بسرعهـ
دخلت لطيفهـ وجابت عبايتهـ مشاعل ولبستهـا العبايهـ ولفوا الشيلهـ على راسها بعد ما غطوا ويهـا
وشالهـا عيسى وطلع فيهـا من البيـت ...
وحطهـا جنبهـ بالسيارهـ ..... وركب سيارتهـ وطاار فيهـا بالمستشفـى
حتى ماوقف ينطر أم فيصل تجي معاهـ
كان كل تفكيرهـ ينقذ مشــــاعل ...
توأم روحهـ .. وطفلته المدللهـ .. وأختهـ ... وصديقتهـ .. وكل شي بدنيـــا
أأهم ماعندهـ بالدنيــا ... هي مشاعل وبس
.
.
بيت بوفيصل

أم فيصل شالت البيـت على راسهـأ ... لأنهـا ماراحت مع بنتهـا
لكن أحمد عرض خدماتهـ على طول ... وقال أنهـ بيوصلهم المستشفـى .....
جو أم فيصل وجواهـر ... وخلوا لطيفه ولولوهـ وشيخه بالبيــت
بعد مايصير يتزاحمون بسيارة الريــال
.
.
ركبوا ورى
بينما أحمد جدام جنهـ صبي
ووداهم المستشفـــى ...
حس بمسؤوليـه تجاهم .. مايدري ليش ....
بس اللي يعرفهـ ... يبي جواهـر تتوقف عن البكاء ...

,
,

في أحدى شوارع الدوحهـ
كان طلال غافي على سكان السيـارهـ وأشعت الشمس خلته غصب يقوم
فتح عينهـ ... وهو حاس روحهـ متكسر تكسير ....
شاف ساعته لقـاهـا 12 وشوي بعز الظهـر
تنسد لورى وهو يتنهد بتعب ......
أأمس كان أصعب يوم يمر عليــه بحياتهـ ..
تذكر ردت فعل مشاعل .. وسلمــان ..
حس بالضيقه رجعت لهـ من يديد ....
شغل سيارتهـ وحركـ ... وراح لأقرب سوبر ماركت وأخذ له غرشه ماي صغيرهـ ...
وغرشة ماي كبيرهـ ..
وراح البــحــــر....
وقف سيارتهـ ونزل منهـا
وراح قرب من البــحــر وقف مجابلهـ ...
فتح غرشة المـــاي الصغيرهـ واللي كانت باردهـ وكتهـا على راااسهــ
وتبلل ثوبهـ لكنهـ حس بالروح ترد لهـ من يديد
مرر يدهـ على ويهـا ليزيل قطرات الماي الباردهـ اللي عانقت ويهــا الساخن
وبعدهـا شرب شوي من الغرشهـ ..... ريجهـ ناااشف .. من أمس ماطب بطنهـ شي ..
أسترجع أحداث أأمس ..... وحس بتفاهة نفســـهـ ,,
حط يدهـ على خدهـ مكان كف سلمــان لكنهـ بسرعهـ نزل يدهـ وقال وهو يشد على قبضة يدهـ : آنــــــا بنت !! ياسلمان ,,؟

رجع لسيارتهـ وأأخذ الغرشهـ الكبيرهـ وقعد يتوضـى فيهــا
ولما خلص .. رجع الغرشهـ لسيارهـ ....
وصــلـــى ...

صـلـى بخشوع تام يحاول يتنسـى كل همومهـ ...
صـلـى قلبــه ... قبل لا يصلي جسدهـ ...
وحس بالراحهـ تسري بأنحاء جسمهـ
ولما خلص ..

ألتفت على البحــر بنظرهـ ثاقبـــهـ وتنهـــد ... تنهيدهـ طلـــعت من قلبـــه
ورجع ركب سيارتهـ وحركـ
,
,

عند سلمـان اللي ماخلى مستشفـى بالدوحهـ مامر عليهـا
لـحــد ماحس باليأس .. طلع جوالهـ وأتصل على طلال وهو يتمنـى من كل قلبــه أنهـ يسمع صوت طلال يـرد عليــهـ
لــكــن نفس الحــال ... يـــرن بدون مايرد عليـهـ أحد
سلمـان بقهـر كبير : طـــــــــــــلال .... رد !!!
طـول بالـرنيـــن بدون مايرد عليــه أحــــد
لما يأس طرش لهـ مسج كتب فيــه
( طــلالـ ... رد .. وعن الزعل المــاصخ ,,,, )
تم ينطر جواب .. لــــكــــن مالقـى لا جواب ولا هم يحزنون
حذف جوالهـ جنبه بقهـر وشغل السيـارهـ يكمل رحلة البحث ...
وهو يتوعد بطلال ..


,
,

بينما عبدالعزيز ... اللي دار مراكز الشرطهـ القريبــه كلهـا ..
ومالقــى طـــلال ,,,
رجع ركب سيـارتهـ وحركـ من جدام أأخر مخفر يدخله... وهو شبــه يأس وخايف على أخوهـ

\
/
\

الـســاعهـ 3 العـصــر

بالمستشفـى كانوا عيسى واحمد واقفيـن
بالاضافهـ لبوفيصل .. وجواهـر وأم فيصل
طلع لهم الدكتــور وهو نفسـه اللي أشرف على حالة مشاعل بالمرهـ اللي طافت
طلب بوفيصل على جنب ... علشـان يكلمهـ

ولما أبتعدوا عن العيلهـ كلهـا

قال الدكتـور : آخـوي أسمع .. وياليــت تتمالك أعصابك ... ترى الصراخ مابيجيـب نتيجهـ
بوفيصل : متمالك أأعصابي يادكتور ... قول تكلم طمني
الدكتور بعد صمت قصير وكأنهـ مو عارف من ويــن يبدأ قال : واللهـ يااخوي مادري شقولكـ
بوفيصل عقد ملامحه بخوف وقال : خير يادكتور ... مشاعل صار بهـا شي ,, حاولت تنتحر !!!
الدكتور رد بسرعه وقال : لالالا ... البنت ماحاولت تنتحر ولا شي ... صايدهـا أنهيار عصبي حاد ,,,,, تحتاج لراحهـ بس
بوفيصل أرتاح نسبيـ(ن) وقال : عيل شسالفهـ دكتــور ..
الدكتور بعد سكوت قصير قال وهو يحاول يتكلم بحكمه : الطب النفسي مو حق الميـانيــن بس .. أي حد يعاني من مشكلهـ نفسيــه يحتاج يـتـ ...
قاطعه بوفيصل بأندهاش ممزوج بصدمه : تبيني أأودي بنتي مستشفى ميانيــن ؟؟؟؟؟
الدكتور يحاول يفهمه : أخوي البنت تعـانــي من مشكلهـ نفســيـه مب جسديــه ,, وأحنا هني شغلتنـا نعالجهـا جسديــن وماراح نفيدهـا بشي... أمـا الطب النفسي راح يعالجونهـا نفسيــن ,,,,,,
بوفيصل بعتراض : لا ... لا يادكتور أسمح لي ... مااأأقدر أأودي بنتي مستشفى ميـانيــن وبيــن الميــنن ... بنتي عاقلهـ ماهي مينونهـ
الدكتور : الشيخ أسمعني ,,,, أنا أأشوف أنكم تحطون لهـا طبيب نفسي .. تراجعهـ بيـن فترهـ وفترهـ ,,,, علشـــان تقــدر تتخلص من الحاله النفسيـه اللي هي فيهـــا
بوفيصل بحدهـ : شتقول يادكتور ,,,,, قصدك أنهـ البنت أستخفت ... ينــت ( جنت ) خلاص !!!!
الدكتور يتدارك الوضع : لا لا ... حشى علي ماقلت جذي ..... البنت عاقلهـ ااخوي ماهي مينونهـ .. بس أرد وأقولك للمرهـ الالف تمر بحاله نفسيـه ..
بوفيصل للحظه توقفت الدنيـا حولهـ
مشــــاعل بنته .. تتعالج نفسيــن ..... تتعامل معاملة وحدهـ مينونهـ ,,,,!!! شلــــون بيرضاهـا على بنتهـ ... ؟
شلون يرضاهـا على أأأخر العنقــــوود ,,, وأأصغر عيالهـ .....
تذكر طلال وقال بقلبـه ( الله لا يرويك لحظه فرح بدنيـــاكـ .. عساكـ تذوق الي ذوقته بنتــي ياطليل .... عســــااااكـ ماااتوفق يالنذل )

الدكتور يحط يدهـ على كتف بوفيصل وببتسامه تريح : أذا خايف من كلام النـاس ... ترى صدقني مابينفعونكـ لا راحت بنتك من يدكـ .... هالمرهـ أنهيـار عصبي ,, المرهـ اليايـه يمكن تحاول تنتحر ..... ومو كل مرهـ بتلحقون عليهـــا .. فكر أخوي زيـن قبل لا تقرر ,,, أذا مو علشـان بنتك ..
( يطالع أم فيصل اللي بتموت وتعرف شسالفه قال وهو يرجع يطالع بوفيصل ) علشــان أمهــا اللي تحاتيهــا ..
بوفيصل طالع الدكتور ولا رد .. أصلا مو عارف شيقول ... يقول لهـ أأوكي دكتور ... أنا مستعد أأجيب لهـا دكتور يعالجهـا ويعاملهـا على أنهـا مينونهـ !!! صعبــه واايــد
ومايقدر ينطق بهـا أأصـــلا ...
هز راسهـ وقال : عن أذنك ..
أبتعد عن الدكتور وراح صوب أهلهـ
أم فيصل قالت بلهفه : هــااا بشـــر ,,, شقــالكـ ..؟
بوفيصل بعد صمت قصير قال : ماقال شي ... تطمنوا البنت بخير .. تحتاج لراحهـ بس
جواهـر : زيــن يبــه أأبي أأشوفهـا ... يصير ؟
بوفيصل بحدهـ وبلهجه فشلة جواهـر : أقولج تحتاج لراحهـ .. يعني مايصير تشوفينهـا ..!

عم الصمت ع الكل

وأحمد حاس روحه دخيل بينهم ... قال : أوكـي آنــا أستأذن .... ( يكلم بوفيصل ) .. وماتشوفون شر عمي
بوفيصل : الشـر مايجيكـ ...
عيسى لأبوهـ : زيــن انا بعد أستأذن .. باخذ الاهـــل ,,, وبرجعهم البيــت
أم فيصل ردت بسرعه : لا .. انا بقعد هني جنب بنتي
بوفيصل بلهجه أمر : مريم .. رجعي البيــت مع ولدج ......
ماحاولت أم فيصل تجادل بوفيصل بهلـ موضوع لانه بايــن أنهـ مايبي أي نقــــاش
أخذ عيسى أمهـ وجواهـر .. ومشى جنب أحمد على أنهم بيطلعون
عيسى : السموحه أحمد تعبـناكـ معانـا
أحمد ببتسامه : لا حبيب قلبي .... ماصــار شي .. أأحنـــا أهل ... واللي يهمك يهمني
عيسى تنهد وقال : مشكور وماتقصـــر
أحمد : لا شكر على واجب .. ماسويت شي أأنـــا ....
سكتــوا ومحد فيهم تكلم ...
لحد ماطلعوا من المستشفــى وكل راح صوب سيارتهـ ...
اللي كانوا صافينهـأ جنب بعض ...
ركب أحمد سيارتهـ
بينما أم فيصل وجواهـر ركبوا مع عيسى
وحركـ أحمد وهو يطلع سيارتهـ من الباركنج .. وألقـى نظرهـ على جواهـر اللي بالصدفهـ جات عينهـا بعينهـ وصدت عنهـا على طول بغرورهـا المعتاد
أحمد أحتر من حركتهـا ذي .. لولاهـ جان أهيـا منثبرهـ بالبيــت ولا جات المستشفـى حتى !!!!
تعمد يطق هرن علشـان عيسى يلتفت عليـه وأشر أحمد لعيسى بيدهـ يعني ( مع السلامهـ )
ورد عليــه عيسى بالاشارهـ
بس جواهـر أعتقدت أنه هرن لهـا فرجعت التفتت على الدريشــه وشافت أأحمد عطـاهـا نظرات فيهـا غرور وهو محركـ ... من جنبهم

كان متعمد يسوي هالحركهـ علشـان يعلمهـا انهـ موأأأحمد اللي تطالعهـ جذي
تموا يسوقون عيسى وأحمد بأتجاهـ واحد بما أنهم جيراان
لحد ماوصلوا عند باب بيتهم
أحمد وقف سيارتهـ جدام باب بيتهم وطلع جوالهـ وأتصل على أمهـ علشـان يفتحون لهـ البــاب
بينما عيسى دخل سيارتهـ بالبيـت وصفهـا ونزل منهــا وطلع مرهـ ثانيـــه برى
لقـى أحمد للحيــن واقف ينطرهم يفتحون لهـ

راح صوب دريشة أحمد وطقهـا
أحمد فتح الدريشــه وقال : هـــلا !
عيسى : تعـال أنزل تغــدى عندنــا
أحمد : لا ... مرهـ ثانيــه أن شاللهـ ..
عيسى مصر : حالف عليك تنزل .....
أحمد وهو يشوف البـاب الكبير ينفتح قال : دامكـ حلفت خلاص ... بجي وأأمرهـ للهـ .... رغم أنهـ ماودي أكلف عليكم ,,
عيسى : مافيهـا كلافهـ ولا شي .. يلا صف سيارتك وتعال .... أنطرك بالميلس
أحمد : آآووكــي .. ( سكر الدريشــه ودخل سيارتهـ دااخل البيــت )
بينما عيسى رجع بيتهم ... ودخل الميلس ينطر أحمد

,
,
داخل بالصالهـ

أول ماشافتهم شيخه راحت لهم على طول : هــــــااا شصــار ؟؟ شفيهـا مشاعل !!!
أم فيصل : أنهــيــــار عصبي ,,,, هذي البنت من خذت الزفت طلال ... وهي ماعمرهـا تهنت ...( تدعي من كل قلبهـا وهي ترفع يدهـا لسما )
... الله لا يوفقك يااااطلال لا دنـــيـــا ولا أأأأخرهـ ... ووودي أأشوف فيك يوووم ... أأأأشفي غليلي بس .. حسبي الله ونعم الوكيل فيـــكـ,, الله لا يسااااامحك على اللي يصير ببنتي بسببكـ ,,,,
شيخه حزت بنفسهـا وغرقت عيونهـا بالدموع ,, حتى لو مشاعل كانت نصفهـا الثاني ... طلال أأخوهـا بعد وماترضى تسمع هالدعاوي كلهـا عليـــهـ
جواهر حست بشيخه فخذت أمهـا وراحت معاهـا فوق علشــان لا تكثر من هالدعاوي جدام شيخهـ
قربت لطيفهـ من شيخه وحظنتهــا لأنهـا حست بحزنهــا
شيخه وهي تصيح بصوت واطي : عمتي .... اللي يصير لهم وااااايـــد .. ( تقصد طلال ومشاعل )
لطيفه تحاول تهديهـا : كل شي مكتوب ومقدر ... يمكن أحنا كارهيــن هالشي .. لكنهـ خير لنــا ,,, ماتدريــن يايمهـ ...
\
/
\
/
بالليل ع الساعهـ 9

طلعــت مشاعل من المستشفــى ... واللي أأخذهـا من المستشفـى أأبوهــا
بالسيــارهـ كان الصمت هو سيد الموقف
مشاعل شايحهـ بنظراهـا لبعيد من الدريشــه وتطالع السياير وبالهـا مو معاهم
وبوفيصل يفكر بالـ بكلام الدكتور ,,,
لحد ماقرر يقطع هالهدوء وقال : بــاجر جهزي نفس الصبـــح ... راح أأخذج معاي لطبيب نفسي
مشاعل التفتت عليــه بسرعه وقالت : نعـــــــم ؟
بوفيصل بأسلوب جامد : اللي سمعتيــــه ,,,
مشاعل بقلة أدب وأحترام : قالولكـ عني مينونهـ ..
بوفيصل يطالعهـا بحدهـ ويقول : هالاسلوب ماتستخدمينهـ معاي سامعهـ ,,, ورضيتي ولـه مارضيتي باجر بوديج لطبيب ...
مشاعل بقهـــر نابع من قلبهـا .. من بيــن كل جرووحهـا وهموهـا قالت : أأأأنـــــت ليش تكرهنـــي جذي ,,,, ليش تحاول بشتى الطرق تهدم حياتي .. ماأأظن أنك أأأأأأبـــوو ,,,,,, لأنهـ مافي أأبو بالدنيــا يسوي سواااااتكـ ..
بوفيصل جاتهـ كلماتهـا مثل الرمح اللي يخترق قلبهـ بكل قسوهـ وقال وهو يخفي هالشي بجدارهـ : أظن كلامي وااضـــــح ...
مشاعل بدون وعي قالت : أأأأأأنــــت ليش جذي ,,,,,,, ليش تسوي فيني جذي .... ليش تعاملني على آآآآنـــي مينونهـ .. ( تصيح ) محد هدم حياتي غيـــــركـ .. أأأأنــــت اللي بعتني لطلال ...... قلت لك ماأبي أتزوج اللحيــن ماااابي أتزووج ...أنا مرتاحهـ جذي ,,, قلت لي لا طلال بيريــحــــج ... آآآآآآي راااحهـ اللي كنت تتكلم عنهـــا ... ماشفت منهـــا شي .. كلكم مثل بعض ... كلكم مثل طلال أأنــانيــــن وماتحبون ألا نفسكم ,,,,, تتسلوون فيني
لما شفت أنه حالتي ماراح تتحســن قلت أأقطهـا بمستشفـى الميـانيــــن ...... علشـــان أأفتــــكـ منهـا ومن غثاااهــا ... ( تصرخ ) ليش ماتتبرى مني بعد مووووو أأأحسن لك .. مب عدله بعد يقولون بدر الـ (... ) بنتهـ مينونهـ ؟؟؟؟؟
بوفيصل مارد عليهـا بولا كلمهـ لأنهـا كلامهـأ مثل السم ... وعارف روحهـ لو نطق بحرف بيندم وقف سيارتهـ اللي أستقرت بحوش بيته وقال ببرود وهو يبندهـا : نــــزلــي ...
مشاعل صرخت : أنــــااانــي ...



نزلت من السيارهـ وهي تمسح دموعهـا بقوهـ .. ودخلت البيــــت
الكل كانوا ينتظرونهـا ... بس هي مو مستعدهـ تقعد معاهم
ركبت الدري بسرعهـ ورااحت فوق

فيصل وهو يهز راسه يميـن ويسار : لا حول ولا قوة الا باللهـ ...

دخلت مشاعل غرفتهـا جات بتقفل عليهـا البـــاب بس مالقت المفــتـــاح
رجعت معاملتهم معـاهـا مثل قبـــل ...
رمت نفسهـا على سريرهـا وقعدت تصيح بحرقهـ وأألــــم فضيــع

بيــت بوعبدالعزيز

دخل طلال البيــت وهو مبهدل تبهدل ...
لقـى أمهـ بويهـا اللي كلمتهـ بلوم وعتب : ويــنــــك من أأأأمس ,,, ماقلت أأمي بتحاتيــني .. مافكرت فينــا
طلال بجمود : كنت محتاج أقعد مع نفسي شوي
أم عبدالعزيز : ع الاقل .. أتصل علينـا قول لنـا أنك بتبات برى ..... مو هاملنـــا
طلال : أسف يمهـ
أم عبدالعزيز : وجوالك شحقهـ ماترد عليــهـ .... فوق المليون مرهـ دقينـا عليك ولا ترد .. شنو ماعندك قلب أنت ... حتى رفيجك مايدري عنكـ !!
طلال بغى يقول لهـا قلبه مات من صد مشاعل لهـ بس سكت وقال : جوالي ضايع .... وسلمــان متهـاوش معاهـ ..
نزل عبدالعزيز وشاف طلال وفرح من قلبه
جا لطلال وقال : جذي ياريال ..... مخلينــا ندور الدوحهـ كلهـا ندور عليــــكـ .. ع العموم .. سلمــان يحاتيك من الصبح .. دق عليـــه طمنهـ
طلال طالع عبدالعزيز وقال : عن أذنكم .. بروح ارتــــاح ...

مشــى من عند أأمهـ وأخوهـ وخلاهم بحيرهـ ...!!!
وراح فوق دارهـ سكر البــاب ودخل سبح
وطولـ بالحمـــام ,,, وهو يسبح .. يبي يسترخي شوي وتهدى أعصابهـ
وبعدهـا طلع .. وراح أنسدح .. ومايبي يفكر بولا شي

لا مشاعل
ولا سلمان
ولا حتى حيــاتــه ذي كلهــا
يبي يرتـــاااااااح ...

تعـــــب من روحهـ
وتعب من جروحهـ
وتعب من دنيــاهـ

يبي يرتــاح
.
.
.
.
اليـوم التـالي

بيـت بوفيصل

وخصيـصـ( ن) بغرفهـ مشاعل

كانت جواهـر فاتحهـ شعر مشاعل على طولـه .. وتعدلهـ لهــا
طبعـا قصر شوي من بعد ماكان طويل يغطي ظهرهــا كلهـ
ولطيفهـ قاعدهـ تشوف شغل جواهـر بأعجاب

قصته لهـا وايد لأنهـ طولهـ ماكان متوازي بسبب قص مشاعل
فصــار لتحت كتفهـا بشوي .. وزادت كثافتهـ لما قصــر
جواهـر كانت تستمتع بتعديل شعر أختهـا
فهذي هوايـه بالنسبه لهــا ,, رغم انهـا منقهرهـ على الشعر اللي رااح ...
كان أطول شعر وأحلى شعر بالعيلهـ كلهــا

مشاعل كانت قاعدهـ تطالع ويهـا بالمنظرهـ بملامح هاديهـ شاحبهـ
ولا تبدي أي ردت فعل أو أعتراض ,,,,,
لأنهـ ماكان يهمهـا أصلا ... أأهم شي أنهـ شعرهـا صار قصير وماعاد طويــل مثل مايحبهـ طلال
.
.
أنتهـت جواهـر من القص
فقالت بوجهـ بشوش : هـااا شــرايــــج ؟
مشاعل بلامبالاهـ وبصوت هادي : حلو
جواهـر لعمتهـا : شرايج عمتي ...
لطيفه ببتسامه : صــراحهـ ... جنــان ,, طلعتي فنانهـ وأنــا مادري
جواهـر تضحك : ههههههـ أأفـا عليج .. بنت أخوج قدهـا ....
قطع كلام جواهـر صوت مشاعل اللي قالت : آآبي أأغير لونهـ ...
جواهـر ألتفتت على مشاعل وقالت : ليش ؟؟؟ لونهـ جذي واايد حلو عليج ..
مشاعل بجمود : آبي أغيرهـ وبس ...
جواهـر بحسرهـ : شعوول .. والله حرام عليج ..... كان أأيـنن وهو طويل ورحتي قصيتيــه .. واللحيــن تبيـن تغيرين لونهـ ,, شنو أنتي تبين تجلطيني !!
مشاعل قامت وقفت وخذت ربطهـ من التسريحهـ اللي جدامهـا ولفت شعرهـا أي كلام وقالت وهي تنفض ثيابهـا من الشعر بقوهـ : خلاص .. مابي منج شي
وطلعت من الغرفهـ
جواهـر لعمتهـا بحرهـ وحسرهـ : بمـووووووووتـ قهــر ... شفتي شلون خربتهـ .. اللحيـن أنا مستشورتهـ لهـا ومعدلتهـ ومقصقصتهـ ... تروح تلفهـ ..
بقوهـ ..اللحيــن بيصير أمووج .. آآآفـ
,
,
بـرى عند مشاعل اللي طلعت من غرفتهـا ومشت متجهـ لدري تبي تنزل تحت بس صوت أبوهـا وقفهـا
بوفيصل : مشاعل ...
مشاعل ألتفتت على أبوهـا ولا تكلمت
بوفيصل اللي كان بايــن من لبسه أنهـ بيطلع قال : هــااا خلصتي
مشاعل : آيــه مخلصهـ
بوفيصل : روحي جيبي عباتج .. ولحقيني السيارهـ
مشاعل عرفت أنهـ يبي يوديهـا لطبيب النفسي قالت : مستشفى ماراح أأرووووح ...
بوفيصل : ألا بتــروحيــن .. واشوف روحي جيبي عباتج ,, ماأبي أتعامل معاج بالقوهـ
مشاعل يعلى صوتهـا شوي وبعناد قالت : بس أأأنـــا ماأأأبي أأأرووووح ... شنو غصب هو !
بوفيصل بتحذير : للمرهـ الالف أقولج .. صوتج مايعلى علي سامعهـ ..... ( بنبرة صوت حادهـ ) .. ويلا أأأشوف جدامي
مشاعل أنقهـرت وراحت غرفتهـا
اللي كانوا للحيـن لطيفه وجواهـر فيهــا
فتحت الكبت وطلعت عبايتهـا وسحبت شيلتهـا بغضب
جواهـر بستغراب : ووويــــن بتروحيــــن
مشاعل تلفت عليهـا بغضب : أأبووووج بيقطني مستشفى الميانيــن وبيرجع لكم ,,,, تطمنوا بتفتكوون مني وأنا بفتك منكم
لطيفه ماصدقت كلامهـا قالت : لا صج ... ويــن بتروحيـــن ؟؟
مشاعل : بروح لطبيب نفسي ,,, وأأحتمال مااأأأرجع ..... يعني ماأوصيكم أحتفلوا اليــوم
وطلعت من الغرفهـ

جواهـر بستغراب : من صجهـا ؟؟
لطيفه قامت وقفت وقالت : شكلهـا ..!! أأمشي خل نشوف أأبــوج

طلعوا من الغرفهـ وكانت مشاعل نازلهـ من الدري بسرعهـ
بينما بوفيصل توهـ بينزل بس صوت لطيفهـ وقفهـ
بوفيصل وهو يلتفت عليهـا : هــلا !!
لطيفهـ تقرب من أخوهــا : صج بتودي مشاعل مستشفى الطب النفسي
بوفيصل تنهد بضيق وقال : آآيــــه صج ..... هذي وصايا الدكتور ,, البنت تعبانهـ نفسيـ(ن) مهب جسديــن
جواهـر بصدمه : يعني مينونهـ
بوفيصل أطلق زفير حاد وقال : عن أذنكم ,, ( ونزل تحت يلحق مشاعل )

جواهـر تطالع عمتهـا مب مصدقه اللي سمعته : مشاعل مينونه !!!!!
لطيفه ماعرفت شترد عليهـا .. لأنهـ حالتهـا مو أقل من حالة جواهـر
.
.
برى بالحديقهـ


كانوا عيسى وشيخه قاعديــن على الكراسي وسيف يلعب بالكورهـ بروحهـ بالحديقهـ ...
وجدامهم قلاصيـن عصيــر + صحن فيـه بسكوت
شافوا مشاعل طالعهـ ووراهـا أبوهـا وركبوا السيارهـ وطلعوا
شيخه بستغراب لعيسى : شبــلاهم ..!!!
عيسى : شايفتني قاعد معاهم !!!
شيخه تطالع عيسى : ياكرهك ..... لا قعدت تتكلم جذي ,,
عيسى وهو ياكل من البسكوت : متــى بتذلفيــن بيتكم ؟؟؟
شيخه : طردهـ ؟؟؟
عيسى يطالع صوب سياير بيتهم اللي بعيدهـ واايد عن الحديقهـ قال : لا بس أأبي أأخذ راحتي بالبيـــت ..
شيخه تاخذ لهـا بسكوت وتقول : وأأنــا قاعدهـ على رااســــكـ ... أروح وقت ماأبي ..
عيسى يطالعهـا : قاعدهـ على قلبي وانتي الصاجهـ .. مختنق ماني قادر أشم هوى ,,,, ويــن مارحت أأشوفج ... حتى لبس مااأقدر أألبس على راحتي
شيخه : ووووي اللي يسمعك يقول أنا الريال وأنت البنت ,,,, يعني انا موجودهـ وله مو موجودهـ .. هذا لبسك مايتغير ,,,,,



عيسى بعبط وهو ياخذ بسكوته ثانيه : لا تصدقيـــن ... لما ماتكونيـن موجودهـ البس وزار وفليـنـه وأتمشى بالبيــــت
شيخه تاخذ لهـا بسكوت : أأيــه قول من اول جذي .. يالشيبـــهـ ..
عيسى يطالعهـا : أصلا ياشيخة زمانج .. لما تكونيـن موجودهـ أضطــر ألبس وأتكشخ .... بعد مايصير أطلع من داري مبهدل ,,,وأنتي موجودهـ ...
بعديـن تخف مكانتي
شيخه بستهزاء : وي عشتوا ... مادري من أنت عادي ,,,, بالله عليك هذي كشخهـ ... ذاك اليوم طالع لي بجلابيـه مقلوبهـ تقول كشخهـ
عيسى وهو يشرب من العصير قال : أأقول جب ,,, وبلعي وأنتي ساكتهـ
شيخه تذكرت شي قالت: تعال ...ماتقول لي أنت شحقه مارحت الشغل اليوم ؟؟؟؟ ولـــه مداوم أمس ع الفاضي
عيسى بلهجه فشلة شيخه قال : وانتي شلج خص داومت وله ماداومت .... هذي شي راجع لي .. خلي اللقافهـ عنج
شيخه : أصلا أنا من قبل قايله ويهك مب وي شغل ,,,, يوم مداوم وعشرهـ غايب
عيسى يمسك قلاص العصير : والله لو ماتسكتيــن اللحيــن وتخليني أدش جو مع البسكوت عدل .... وأمزمز بالعصير على راحتي .. لا أأسبحج بهذا
شيخه : أأتـــحـــداااااكـ ...لو تقول فيك خير سوهــا ,,, واللهـ تندم طول عمركـ
عيسى بغرور مصطنع وهو يهد قلاص العصير: حبيبتي ماأتحدى بنات ,,, روحي لعبي مع اللي قدج ياقمر ... ( ضحك وقال ) قمر أأأأخر الشهــر
شيخه : هيهييهيهههه ياااملاغتك ... قول خايف أأسوي شي تندم عليـــه ,,, من جذي أنجعمت وأنثبرت مكانك
عيسى يرجع يمسك قلاص العصير : لا تتحديــنـــي رجاءا ... لأنهـ بالاخير أنتي اللي بتخسريـــن ..
شيخه بنظرة تحدي : أأتحداااااكـ ياولد بدر .....
عيسى يغمز لهـا بطريقه شبابيه : الي يلعب معاي يخسر يابنت سلطان ...
شيخه تقلدهـ بطريقه فاشله جدا قالت : واللي يلعب معاي يندم ياولد بــــدر

شوي ألا ذيج الكورهـ اللي طبت على الطاولهـ جدامهم وكتت العصيــر
عيسى رجع الكرسي على ورى بسرعهـ فما صادهـ شي
بينما شيخه ثيابهـا صارت كلهـا عصيـــر
عيسى وهو يضحك من قلبــه قال لسيف اللي جاي ركيض صوبهم : تعجبنــي ياولد جاااااابـــر .... تعال أأبوسك ( مسك سيف وبااســه )
سيف وهو يطالع شيخه بخوف قال : آآآثف ( أسف )
شيخه بقهــر : ماتعرف تلعب بعيـــــــد
سيف قعد يشرح لهـا شصار بالضبط قبل لا توصل الكورهـ لهم
بينمـا شيخه تطالع عيسى بحرهـ ودهـا تذبحهـ خاصهـ أنهـ يضحك من قلبـه وبصوت يخلي الوحدهـ تنحرج ...
سيف اللي خلص الشرح قال : وووبث .. ( وبس ) ,, جات الكورهـ عندكم
عيسى وهو مازال يضحك : والله أنك عجيب يأأخي ... مكافأهـ لك على هالأنجاز العظيم ... لك مني أوديك الدكان وتشتري على حسابي
شيخه قامت وقفت وقالت بقهـر : آآآوووريك ... متفق معاهـ هااا
عيسى يطالعهـا وزاد ضحكهـ : والله ماكنت متفق معاهـ ولا شي... بس هذي نتايج لعبج معـــاي ...
شيخه سحبت قلاص العصير اللي جدامه وكتته على راسه بقهر وخذت صحن البسكوت اللي مابقت فيه ولا بسكوته
مافي الا بقايا بسكوت وكتتهـ على رااسهـ ...
عيسى اللي شهق من قلبـه وقام وقف وقال بصوت رجولي : شســوووويتـــي ,,,!!!!
شيخه تتخصر وهي حاسه بنشوة النصر : علشـــان تعرف تتحرش بمن مرهـ ثانيـــه ,,, روح غسل شعرك هاللي كلهـ قمل ... يالقملهـ
عيسى طالعهـا بغضب وقال وهو يأشر لهـا بسبابته : مو أأنـــا اللي تسوي بـه هالحركهـ فاهمهـ .....
شيخه تتكتف وتتصنع الخوف : يمه خوفتني تصدق ..... ( تعيد عليـه كلامهـ ) روح ألعب مع اللي قدكـ ..
عيسى طالعهـا بقهــر مايقدر يسوي بهـا نفس ماسوى بجواهـر مهما كان هو مايحل لهـا ومايقدر يلمسهـا أأصلا
ضرب ع الطاولهـ بيدهـ ... ودخل داااخــــل
بينما شيخه حاااســه روحهـــا أنتصــرت بهلـ جولهـ

[ بـعـد..¸¸..مـرور..¸¸.. شـهـر وشوي]
مشاعل : أبــتــدت تتعــالـج نفسيــن بالغصب ... وبوفيصل يحرص أنهـ هو اللي يوديهـا بنفسـه .....
حالتهـا شبه تحسنت ..... لأنهـا أبتــدت تقعد معاهم .. وتسولف عـادي .... لكــن لمحة الحزن مازالت مرسومهـ بملامحهـا
وطـلال مازال الشاغل الرئيسي لجميع أفكـارهـا ,,

طلال : تغيـر وصـار أنسـان ثاني ... صـاروا مايشوفونهـ ألا نـادر .. يغرق بأشغالهـ علشـان ينسى مشاعل .. او نقدر نقول يتنـاسـاهـا
ولما يرجع البيـت يدخل دارهـ ولا يطلع منهـا ألا حق الوجبات الرئيسيـه وأحيـان ماياكل ,, علاقته مع سلمان صارت مغلفهـ بالجفاف ....
خاصهـ بعد ماغير رقمه طلال ,,, بما أنهـ جوالهـ القبلي ضايع ..... ماقام يتصل على سلمان نهـائيــ(ن) وأذا تضايق وحس روحهـ مهموم .. كتم بقلبهـ
وسكت .. مايبي حد يتشمت فيــه مثل ماسوى به سلمـان ..

أحمد : يوم عن يوم .. حب جواهـر يكبر بقلبهـ .... لـكـن مازال غرورهـ هو اللي يحركهـ ,, مستحيل يبيـن لهـا حبهـ دامهـا كل مرهـ تصدهـ بطريقهـ أأقوى من اللي قبلهــا ...

جواهر : مشاعر غريبه هاجمت قلبهـا تجاهـ أحمد ... لكنهـا قانعه روحهـا انهـ مستحيل تحب وااحد ( مغازلجي ) .... ومعاملتهـا مع أحمد مازالت حاد مثل قبل .... رغم أنهـا خففت شوي بما أنهـ كان لهـ معروف عليهـا لما وداهـا المستشفـى .... وهذي نقطهـ لصالح أحمد طبعا

عبدالله : نقدر نقول أبتــدى يـحـس بمسـك شوي ... بس دوم يقول لنفسه ( أأكيــد ماكانت تقصد شي ... أأكيــد ماتفكر فيني ) ,,, علشـان لا يتعلق بأمل كاذب

مسك : دفتر يومياتهـا أمتلا بأسم عبداللهـ ,,, وصـارت مفضوحهـ .... خاصه عند شهد اللي طاح هالدفتر مرهـ بيدهـا .. وحلفتهـا مسك أنهـا ماتجيب طاري لأحد .. كل يوم وكل ساعهـ .. تنطر أمهـا تدخل عليهـا وتقول ( عبدالله ولد أم فيصل خطبج ) بس أحتمال يكون هالشي من المستحيل
دام أنهـ عبداللهـ مو راضي يفهم ...!

عيسى : علاقتهـ الحلوهـ مع شيخهـ كل يوم تكبر وتحلو أكثر .... ألا أنهـ كاتم حبــه لهـا ومايبيــن أبــد .. لحد مايتأكد من مشاعرهـا هي تجاهه وبعدهـا بيخطبهـا .....

شيخه : كانت ومازالت قريبــه من مشاعل .... وتحاول تنسيـهـا حب طلال بكل الطرقـ ... ومشاعرهـا تجاهـ عيسى تنفضح بأقل حركه يسويهـا
يعني لا تكلم معاهـا بهدوء غريب ,, أنصبغ ويهـا باللون الاحمر ,,,,, وخايفهـ تتعلق فيه أأكثــر وتنصدم بالاخير أنهـ مايفكر فيهـا ألا كأخت
وتلميحات معاني لهـا تخليهـا تتعلق بعيسى أكثر وأأكثر ...

فيصل : قام يكرهـ يرجع البيــت خاصهـ بعد ماخلص بيتهم وصــاروا هو ولولوهـ ببيــت واحد ,,, يحاول قد مايقدر يطول بالشغل
بس بالاخير يرجع البيـــت علشـأن يجابل لولوهـ .... هو يتحاشهـا قد مايقدر علشـان لا تفلت أعصابهـ بلحظة غضب.... وهي تنطر عليـه الزلهـ علشـان تعصب .. وهالمرهـ طالعه لهـ بشغلهـ يديدهـ ,,, ماتبيــه يروح بيتهم ألا وهي معاهـ علشـــان لا يشوف ( شهد ) ...
لأنهـ ألتقـى معاهـا مرتيـــن ... ومن يومهـأ وهو متغير

لولوهـ : غيرتهـا مازالت على ماهي عليــه ..... وصـارت ماتـطـوف طلعهـ مع فيصل خاصهـ لو أنهـ بيروح بيت أهلهـ
علشـان خايفهـ يلتقي بشهد هنــــاكـ .. لأنهـا حاسهـ أنهـ فيصل يحب شهد عليهـا !!

شهد : قلبهـا نبض لفيصل ,,, بس هي تحاول تتغـاضى عن هاالشي خاصهـ أنهـ فيصل واحد متزوج وأأكيد مايفكر فيهـا ألا كأخت لا أكثر ولا أقل

,
,
\
/
\

في أحدى الكوفي شوبــات

كان عبداللهـ قاعد مع نايف اللي صـار لهـ فترهـ ماشافهـ
عبدالله لنايف : ويــنـــك قاطع ولا تنشـــاف ,,,!!
نايف ببتسامه عذبه : والله موجود.... أنت اللي ماتنشاف ..
عبدالله : ألا شلونهـ سعود ؟؟ من زمـــــان عنهـ
نايف : خبرك عتيييج ... سعودوهـ مساافـــر مع أهلهـ ..
عبدالله بأندهاش خفيف ووبتسامه : واللهـ ؟؟ ويــن رايح
نايف : رايـــــح سوريــا .. على مااعتقـــد
عبدالله : والله لهـ وحشــه سعودوه
نايف : عن نفسي ... شبعان من مجابل ويهـا كل يوم ..
عبدالله تنهد : عيل الظاهر أنا اللي قاطع مهب انتوا
نايف : معذور حبيب قلبي ... أشغالك واايد ...( سكت شوي بعدهـا قال ) .. شوف أنا عازمك هني أأبيك بشغلهـ صار لي فترهـ أأفكر فيهــا واليــوم قلت لازم أأكلمك
عبدالله بأنتباهـ : خير أن شاللهـ ... !؟
نايف ببتسامه عريضه : قررت أتزووج ...
عبدالله فرح لهـ قال : مبرووكـ مبــروووكـ ... تستاهل كل خير يالغالي ..
نايف : حبيب قلبي واللهـ ,,,,
عبدالله بخبث : ومنهـي سعيدهـ الحظ ....؟؟
نايف : هني الموضوع اللي جايكـ فيـــه ... أنا قررت أأخطب أأختكـ ...
عبدالله أبتسم لهـ أبتسامه عريضه : صراحهـ ... ماراح نلاقي أأحسن منكـ يانــايف .. وأنت رفيجي ومعرفة عمر .. مهب يوم ولــه يوميـــن
نايف يضحك : ههههـ خلاص عاد أاحرجتني تراكـ .... لا تخلنيي أتحسف أني فاتحتك بالموضوع
عبدالله يضحك : شعندهـ الحياوي .... ألا ماقلت لي أي وحدهـ من خواتي ؟؟؟
نايف يطالعهـ : مـشــاعل ...
عبدالله : والله لنــا الشرف أنك تكون نسيبنـا يالغالي ,,, بشوف الاهل اليوم وبـــرد عليـــكـ ..
.نهــايــة الجزء التاسع عشر


الجزء الـعـشريـن

"أنا احبك ولا ودي تعيش بدنيتك ندمان"
.
.

بيت بوفـيـصـل

أول مارجع عبدالله البيــت على طول فاتح أمهـ بالموضوع
أم فيصل فرحت وقالت : هذي الساعهـ المباركهـ .. ونــايــف صراحهـ خوش ولد ,,, ونعرفهـ من زمــــان .... وماأظن بنلاقي أحسن منهـ لمشاعل
عبدالله : أنا بعد أأشوف جذي ... ع الاقل ينسيهـا طلال ...
أم فيصل عقدت ملامحهـا من هالطاري وقالت : بهذي صدقت .. خل بس ترجع من عند الدكتور وأنــا بكلمهـا ,, ماظنتي بترفض ....
عبدالله يطالع ساعة يدهـ ويقول : توهـا طالعهـ صح !!؟
أم فيصل : أأي ياأمك .. توهـا من شوي ,,,,
عبدالله يقوم : آآووكي عيل أنــا أستأذن ,,, تامريني بشي ؟؟
أم فيصل : لا يمه .. سلامتكـ
عبدالله : يلا عيل أأنــا بروح أرتاح شوي ... فمان الهـ
أم فيصل : فمان الكريم ..

,
,
طلال

بغرفه طلال اللي جايب شغلهـ للبيــت وقــاعد يحاول يخلصهـ
أوراق منثرهـ جدامهـ وهو كل أنتبــاهـ معاهم ...
لحد مارن جوالهـ .. مد يدهـ ورد على طول بدون مايشوف المتصل
سلمان : هــلا طــلال ,,,
طلال ببرود : هـلا سلمــان
سلمـان : شحالك ؟؟
طلال : طيب
سلمان : دوم أن شاللهـ ,,, مشغول ولـه فاضي
طلال اللي كان يرد على قد السؤال قالـ : لا والله مشغول
سلمان : مشغول ,, ولــه ماتبي تشوفني ؟؟
طلال : أأختــار اللي تعجبك ,,
سلمان تنهد وقال : آآوكـــي .. أأخليــك والسموحه ع الازعاج
طلال : الله معاكـ
سلمان : فمان اللهـ
طلال : فمان الكريم ...

سكر وحط جوالهـ جنبهـ .. ورجع غرق بشغلهـ اللي له أول مالهـ تـالي ,,
ويحاول يبعد شبح سلمان عن بالهـ ,,
.
.

عند سلمان اللي متحسف قد شعر راسهـ على الكف اللي عطاهـ لطلال
شهــر كامل مر .. وطلال معاملتهـ تـجرح وتعور القــلــب
شـال روحهـ ونزل قعد تحت مع أمهـ ... يحاول يتناسى طلال شوي
رغم أنهـ مصمم أنهـ هاليوم مايمر ألا وطلال راضي عليــهـ

أم سلمان لما شافت ولدهـا جا وقعد جنبهـا قالت : عاش من شافكـ ... مختفي هاليوميــن
سلمان يتنهد : والله شقولج يمه ,,, طلال
أم سلمان : للحيــن أنتوا ماتراضيتوا ؟؟
سلمان هز راسه بالنفي بعدهـا ألتفت عليهـا وقال : يمه ... اللي سويته صح وله غلط ,,, حاس ضميري بيذبحني صراااحهـ من معاملة طلال لي .. أأنــا غلطت يمه لما حبيــت أأوعيـــه !!
أم سلمان : والله يايمهـ أأنــا ماأأشوفك غلطت ... بس يمكن أنت قسيت عليـه شوي
سلمان : يعني شتبيني أأسوي وأنا أأشوف رفيجي كل مرهـ جايني منهار أأكثر من اللي قبلهـ ... وكل شوي دموعه نازلهـ ..... مادري شلون مديت يدي عليــه بس صج كان قصدي أأوعيـــه مو أأهينهـ
أم سلمان : يمكن هو فهمهـا أنك هنتهـ ... مهما كان هو ريال ... ومافي ريال يرضـى ينضرب !! صح ولـه أأنــا غلطانهـ
سلمان يسند جسمه على الكرسي بيأس وقلة حيله : صح يمه ..... ( سكت شوي وبعدهـا قال ) .. والله أشتقت له ... شهـــــر كامل مو شويــه ...
أم سلمان وكأنهـا تعطي الحل : قوم روح لهـ .. !!
سلمان بملل : كل مرهـ أأروح لهـ ... يفشلني وأرجع منحرج .....
أم سلمان ببتسامه حلوهـ : كثر الدق يفج اللحام ... كل ماصدك روح لهـ لا تيأس ,,, هو رفيجك ويتغلى عليك
سلمان من قلبه طلعت : تغليــه مثل ويهــــه ... حرق أأعصــابي ...
أم سلمان ضحكت شوي وقالت وهي تطبطب على كتف ولدهـا : قوم يمـه .. قوم روح لصاحبك ..... المفروض تكون جنبه بهلـ لحظهـ
سلمان يطالع امه : توني مكلمهـ من شوي ... أأقولج يرد علي من طرف خشمهـ ,,,,
أم سلمان : مكالماتك له بالتلفون ماراح تجيب فايدهـ ,,, كلمه وجهـ(ن) لوجهـ وأشرح له موقفكـ وسبب تصرفك المتهور أأأخر مرهـ ... وصدقني بيتفهم
سلمان وهو يقوم بعد ماحب راس أمه : شورج وهدايـة اللهـ ... عن أذنج
أم سلمان : اذنك معاك يبهـ ... وقولي شصـــار ..
سلمان بغشمرهـ : علشـــان تتشمتيـــن هههههههـ ...
أم سلمان تضحك : هههههـ ووي أأنــا أتشمت بوليدي وحيدي !!!
سلمان بادلهـا الابتسامه وقال : آآوكي عن أذنج يالغاليـــه
أم سلمان : الله معاك يمهـ ,,, وحط بالك ع الطريج مو تسرع
سلمان يغمز لهـا : أن شاللهـ

وطلع من البيــت علشــان ينفذ كلام أأمهـ
يمكن يكون معاهـا حق ... ويقدر يكسب طلال من يديد
ركب سيارتهـ وهو متوجه لبيــت طلال ...
والله يعين من ردة فعلهـ

.
.
الساعه 5 الـمـغرب
بسيارة بوفيصل


اللي كان راد البيــت ومعاهـ مشاعل اللي توهـا طالعهـ من مستشفى الطب النفسي
بما أنهـا تراجع طبيب هناكـ بيـن فترهـ وفترهـ
كانت تطالع السياير اللي رايحهـ واللي رادهـ .. وساكتهـ ...
والجو هادي حولهم .. مافي ألا صوت محمد عبده المنبعث من الراديو
بوفيصل بعد مامل الصمت قال : هــاا ... شلون الجلسهـ اليوم ؟!
مشاعل بدون ماتلتفت عليـه قالت بلامبالاهـ : زيـنـهـ ...
بوفيصل : تحسيــن روحج أحسن من قبل ؟؟؟
مشاعل هزت راسهـا بالايجاب ...
بوفيصل سكت شوي يدور سالفهـ يفتحهـا بعدها قال : تبيــن شي قبل لا نوصل البيــت
مشاعل وهي تطالع أبوهـا ببتسامه شاحبه : سلامتكـ يبــه .. ( ورجعت صدت عنهـ تطالع السياير )
بوفيصل سـكـت لأنهـ بايــن مشاعل مالهـا نفس تسوالف ....
طلع شريط لماجد المهندس وهو يقول : شــرايــج ... أشغل هالشريط
مشاعل ماكلفت روحها تشوف الشريط وقالت : أأوكي ..
بوفيصل اللي قرب ييأس منهـا دخل شريط لماجد المهندس وشغلهـ ..


انا أحب غيرك شبية انجنيت منو يستاهل ياخذ مكانك
اتخلى عن روحي اذا عنك اتخليت بالدنيا ماعندي بس الله وحنانك
حبيتك انته وقبلك ما حبيت وما احب بعدك يكفيني غرامك
لو غبت عني احس اني انتهيت واحبس ادموعي حتى ابكي قدامك

سرحت مشاعل مع كلمات ألاغنيــهـ لعند طلال ,,
لأنهـ هالاغنيـه بالذات كانت أهداء من طلال لهــا .....
غمضت عينهـا بألم وهي تسمع الكلمــات ... وتتذكرهـ ...
( الله يسامحك ياطلال ... على كل اللي سويتهـ فيني للحيــن آآحبـــك .. وموقادرهـ أكرهك مهما قلت ..
أدري أنك تغيرت بس مو قــادرهـ أنسى اللي صار فيني بأسبابكـ ..... قمت أتعالج عند طبيب نفسي وأنت السبب
يـاتـرى أنت شقاعد تسوي اللحيــن ... لاهي مع حياتك ...
ولـه متعذب مثل ماانـا أتعذب كل ساعهـ وكل دقيقهـ وكل ثانيـه .. أذا طرى علي طيفكـ ... )

فتحت عينهـا على صوت أبوهـا اللي قال : مشاعل !! شفيج يبـه ؟
مشاعل أنتبهت على الدمعه اللي نزلت على خدهـا ومسحتهـا وهي تطالع أبوهـا بابتسامه : لا .. مافيني شي ,,,
بوفيصل : علي أنــا هالكلام ...؟
مشاعل : صدقني يبه مافيني شي ,,, الظاهر شغله دشت بعيني بس ... لا تشغل بالك..
بوفيصل بعد مايأس قال : على راحتج ... ماراح أضغط عليج ...
,
,
كمــل الوضع بينهم هـادي .. محد يتكلم ..
بوفيصل منتبه ع الطريق جدامهـ
ومشاعل تحاول تشيل طلال من بالهـا وكل محاولاتهـا فاشلهـ ...
لحد ماوصلوا البيــت ... بند بوفيصل السيارهـ وهو يقول : يلا نزلي ...
مشاعل نزلت وسكرت الباب وراهـا .. ودخلت الصالهـ ..
لقـت أمهـا قاعدهـ تشرب شاي مع لطيفهـ ... وجواهـر تتصفح مجلهـ ..
مشاعل : السلام عليكم
كلهم : وعليكم السلام ...
أم فيصل ببتسامه لبنتهـا : زيــن يمه أنج جيتي قاعدهـ أنــطــرج ...
مشاعل تقرب صوبهم وتقعد جنب جواهر : خير يمــهـ ..
جواهـر بلقافه: مسويــه لج ذيج الكيكهـ اللي بتاكليـن أأصابعج وراهــا ... وقاعدهـ أنطرج توصليــن علشــان أحط لكم منهــا ...
أم فيصل لمشاعل : شكلهـا بس يشهـي ...
مشاعل مالهـا نفس تاكل قالت : مالي نفس والله ...
جواهـر : بتاكليــن مب كييفج .. أنا مسويتهـا مخصوص لج ....
مشاعل بستسلام : زيــن خلاص .. علشــانج مسويتهـا لي باكل ...
جواهر وهي تقوم : عيل خل أروح أقول لهم ينزلون ...
مشاعل تقوم : وانا بروح أفصخ عبايتي وبرجع .....
أم فيصل : الله معاكم يمه ... بس مو تطولون ... ننطركم تحت أحنا
جواهـر : أن شاللهـ ...
وراحت فوق .. ولحقتهـا مشاعل اللي تمشي بخطوات بطيئهـ ...

لطيفه لأم فيصل : شكلهـا البنت تعافت وصارت أحسـن
أم فيصل : لا يغرج شكلهـا بنتي وأعرفهـا عدل .. تكتم بقلبهـا وماتتكلم ...
لطيفه : بس والله أحسن من قبل .... ماقامت تصارخ وتصيح ...
أم فيصل تبتسم : الله لا يغير عليهـا ... ماتدريـن شكثر أفرح لما أشوفهـا مبتسمــه ..
لطيفه : بهذي أنا معاج .. شوفتهـا تبتسم بس تسوى الدنيا ومافيهـــا .... تصير شينه لا كشرت وعصبت
أم فيصل بغشمرهـ : شوفي عاد حدج على بنيتي ... حتى وهي معصبه أأتيــنن ...
لطيفه تضحك : زيــــن ويـــه .. لا تعصبيـــن

دخل عليهم بوفيصل : السلام عليكم
أم فيصل : هـلا بالغالي ....
بوفيصل يبتسم : أووه .. شطاري عليج ؟؟
لطيفه بروح حلوهـ : شكلهـا شايفهـ فلم عربي من شوي ومتأثرهـ ....
أم فيصل : أشوفج مستلمتني من مساع ... كيفي ريلي وأدلعهـ
لطيفه : وأنــا أأخوي وأأغــار عليــهـ
بوفيصل يجي يقعد ويصب له شاي : والله توني أأدري أني مهم لهدرجهـ ,,, على بالي منبوذ
أم فيصل بعد ماضحكت قالت : بوفيصل ... ترى بنتك جاين لهـا خطاطيب
بوفيصل وهو يشرب شوي من الشاي : ومن سعيد الحظ ؟
أم فيصل : نواف .. رفيج ولدكـ عبدالله...
بوفيصل بستغراب : نواف ؟؟؟ ماأخبر عبداللهـ عنده رفيج بهلـ ألاسم
أم فيصل تحاول تتذكر الاسم : والله مادري .. نواف .. نايف ... واحد منهم
بوفيصل : قصدج نايف ..... شفيــه ؟؟
أم فيصل : مكلم عبيد اليوم .. يقول يبي يخطب بنتك مشــاعــل
بوفيصل أبتسم وقال : صراحهـ مابنلقـى أأحســن من نايف لبنتنــا ....
لطيفه بتسأل : ومشاعل موافقـه ؟؟
أم فيصل : للحيــن ماكلمتهــا .. توهـ اليوم عبود فديتهـ قايل لي ,,,, مايمداني أفاتحهـا
لطيفهـ : تهقون بتوافق ...!!
بوفيصل : وليش ترفض ,,,!!؟
لطيفهـ بعد تردد : مادري يمكن علشــان طــ ...
بوفيصل قاطعهـا : البنت عايفتهـ .... وكل مرهـ تسمعينهـا تصارخ أكرهـا واكرهـا ... يعني مستحيل ترفض علشــان حضرتهـ ...
لطيفهـ : بس هو يحبهــا ...
أم فيصل نطت : حبـــه برص أن شاللهـ ... ولا هدهـ ليــن أأأخر يوم بعمرهـ قولي أأميــــن ,,, ومن قال لج هالسخافهـ ذي .... هذا راعي بنات وسوالف
كل يوم قايل لوحدهـ أحبج .... ماعليج منهـ هالشلاخ ..
بوفيصل : من هالنـايحهـ أنا متطمن ... ماأظنهـا بترفض المعرس لأنهـ ماعليـه كلام صراحهـ .. ع الاقل بيهنيهــا ..... مابيعيشهـا بعذاااب
لطيفه تضايقت من الدعوهـ المحترمه اللي طلعت من قلب مريم قالت بقلة حيله : اللي تشوفونهـ .. البنت بنتكم وأنتوا أولى بمصلحتهــا .... مالي شغل أأنـــا ....
.
.

بالطابق اللي فوق
دخلت جواهـر غرفة عيسى بدفاشه وهي تقول : يــــــلا أأأنــــــزلــ بحط لكم من الكيك ....
عيسى اللي كان يتكلم بالتلفون نقز من طريقه فتحتهـا للباب قال : زيــــــــن فارجي والحيـن جااي ....
جواهـر : مو تتأخر ....
عيسى : زيـــن قلنـا زيــن .. هاا !! يلا أشوف عطيني مقفاج
جواهـر أحترت وطلعت تبي تسكر الباب ألا صوت عيسى يوقفـهـا : جواااهــر
جواهـر ألتفتت عليـه وهي متخصرهـ : نعم !
عيسى : نعم الله عليج ... دقي ثلاث تسعات وطلبي الاسعاف بالمرهـ .... يمكن حد يتسمم ولـه شي ..
جواهـر بدون نفس : هيهيهيهييههيهههههيه ... دمك خفيف ...

وطلعت من الغرفهـ مانطرتهـ يرد

عيسى لأحمد : أأحمدووهـ أكلمك بعديــن ... بروح أأكل الكيك اللي لوعة جبدنا وأنا ننطر نذوقهـا
أحمد ضحك وقل بتلميح : هههههههـ .. مالنا بالطيب نصيب يعني ؟!!!!
عيسى : ناوي تتسمم هههههههههـ ... أأذا بايع عمرك أكل من كيكتهـا صدقني تندم طول عمركـ
أحمد بقلبه ( ماأأأأأأظــــن ... كل شي منهـا حلو ) قال : ههههه لا أذا جذي لا يحوشكـ ... مانبي مشكوريــن وكثر الله خيركم
عيسى ضحك : يلا حبيب قلبي فمان اللهـ ..
أحمد : فمان الكريم ...

سكر من عنــدهـ

أحمد: الحلوهـ مسويــه كيك !!؟ أأأأأخ بس لو كنت عندهم علشان أذوق شي من يدهــا ,,, ماأستبعد تحط لي سم( ضحك شوي وقال )
..... الاخت حاقدهـ من قلب ههههه

.
.

وقف سلمان سيارهـ جدام باب بيت طلال
وبندهـا ونزل منهـا بعد ماسكرهـا وقفلهـا ....
هو متوتر شوي ... وحاس انهـ راح يتفشل من الخاطر وبيرجع بيتهم مثل كل مرهـ .. بس يلا يمكن هالمرهـ يقدر يبيـن لطلال أسبابـهـ
قرب من باب البيت وطق الجرس .. مرتيـن ورى بعض ..
وتم واقف ينطـــر
.



شوي ألا البـاب ينفتح
مهند : هـلا ... !!
سلمان ببتسامه : هـلا مهند ... طلال هني !!؟
مهند : آآيـــه هني ...
سلمان : عيل روح نــادهـ لي ,,,
مهند وهو يوسع شوي علشـان يدخل سلمان قال : آوكي .. روح الميلس أنطرهـ
دخل سلمان بعد ما أبتسم لمهند وراح سيدهـ للميلس
سكر البـاب مهند ودخــل الصالهـ

أم عبدالعزيز : منوو عند البـاب ؟
مهند بضجر : سلمـــان رفيج طلال ... ( يطالع صالح بصدمه ) صلوووووح أنا قايل لك لا تلعب ليـن أأرجع .. شنو ماتسمع أنت
أم عبدالعزيز تقطع كلام مهند : أأأقول خلك من السوني اللحيــن .. وروح ناد اأخوكـ الريال برى ينطرهـ ... ( تذكرت وقالت ع السريع ) لا يكون خليته وااقف برى عند البــاب !!!
مهند : لا خليته يروح الميلس .. ( يكلم صالح بتهديد ) صبركـ علي ..بس أنادي طلول وجايك..

راح فوق لغرفة طلال طق البــاب ولما سمع صوت طلال يأذن لهـ بالدخول فتح البـاب ودش وقال : رفيجك ينطرك بالميلس
طلال وهو يرتب الاوراق اللي جدامهـ : آآوكــي ...
مهند سكر البـاب وطلع من الغرفهـ ونزل طيران تحت لصالح اللي غير اللعبـه وحط سياير
مهند وهو يقعد جنبه : يااأأأأخي لوعت جبدي بهلـ لعبــه ... غيرهــا غيرهــا بسرعهـ
صالح : ماأأبي ألعب مبارهـ أنا لاعت جبدي بعد
( أبتــدت اللعبـه وأبتدى صالح يلعب )
مهند وهو يسحب شنطة السيديات : لا تستانس واايد .... بغيرهـا اللحيــــن
صالح مسوي له طاف محترم ....
مهند بعد ماقلب بالسيديات طلع لــه مصارعهـ وبند السوني وطلع السيدي اللي داخل وحط المصارعهـ
صالح فتح صفارة الانذار : يمــــــــــــــه شووووفــــــــيـــــ هنووووووود
مهند يدزهـ : شنووو هنوود ..شايفني بنت جداااامك ( بلعانهـ قال ) يا صالحه ...
صالح يرد له الدزهـ : لا تقول صالحهـ والله أأعلم عليك أأأبوي ...
مهند يرجع يدزهـ ويسحب الجهاز : ألا صالحهـ ونص ......
صالح يصاااارخ : يـــــــــــــــــــــــــــــمـــــــــــــــــــ ــــــــــــــــه !!!
شيخه اللي أنقطع أندماجهـا بالفلم قالت : وووويــعه تويعكم أأثنينكم زيــــن ... ترى والله لا أأشيل السوني ولا تشوفنهـا كلش ... الواحد مايعرف يشوف التلفزيـون هني
أم عبدالعزيز اللي حالهـا من حال شيخه قالت : عن الصرااخ أنت وياهـ .. وأشوف يلا شيلوا خرابيطكم وروحوا لعبوا بدااركم ,,,
مهند بترجي : لا يمه .... تلفزيون غرفتنـا صغيييييييــر .. هذا أأأأأكبـــــــر
أم عبدالعزيز : أأنــا مادري شلي طقني على راااسي وخلاني أأحط تلفزيـون بالصالهـ الثانيــه ( الصالهـ عبارهـ عن صالتيــن مفتوحيــن على بعض وكبار ) ياتلعبون وأنتوا ساكتيــن... يا روحوا دااركم وريحونـــي
مهند يطالع صالح بحقد : هذا كلهـ من الخايس صالحهـ ...
صالح : جب جب .. هندووووووهـ ...
مهند يطالع أمه : شفتيــه يمه ... يناديني هندووووهـ ....
صالح يدافع عن نفسه : هو اللي بدى ..
شيخه نفذ صبرهـا منهم وقامت فصلت وايرات السونـي وقالت : أأشوف لمـوا السيديات المنثرهـ ذي ... وذلفوا داركم ......
راحت فوق علشــان تودي السوني بدارهم

مهند قام وشال شنطة السيديـات بينما صالح يلقط السيديات الطايحيـن ع الارض
مهند بغضب : كله منك يالياهل ..... اللحيــن خل أأشوفك تزاااااحم على التلفزيــون لا أأفتح راسك بالجهاااز
صالح بعد ماشال أخر سيدي طالع مهند وقال : والله راااسك عووود شكبرهـ ... ومغطي علي ماأأشوف
مهند يدزهـ : جاااب بس .. ماأأبي أأسمع حسك ... كرهتك ...
صالح : لا أأنــا اللي أأحبكـ ..
أم عبدالعزيز جالهـا صداع نصفي منهم : بــااااااااس ... عنبو ماتشبعووون هوااش أنتوا
صالح : هوو متسبب
مهند يأشر على راسه : كييييفي حــــــر ... شبااااط جبدكـ ...
صالح أنتهز الفرصه وقال : والله لو تقعد تكلمني جذي ماأخليك تلعب معاااي ... السوني مالتي لا تنســـى ...
مهند : مب مالتك أأبوي شاريهـا لنا أنا وياكـ عن الشلخ يالشلاخ .......
صالح : ماني شلااااااااخ
مهند : الا شلاخ وباايــن بعيووونكــ
صالح : جذااااااااب

نزل طلال على صوت النجرهـ ...
طلال لصالح ومهند : أأرحموا أصواتكم ... أحبالكم الصوتيـه ماتتعب أنتوا !!!! طول اليوم صراااخ بصرااااخ
مهند بلهجه شبابيــه طالعه كيوت عليه : رجاءا حبيب قلبي لا تدخل .. سوالف بيــن الصغار مايدخلون فيهـا الكبـــار .. لو سمحت يعني ياالطيب
أم عبدالعزيز : الله جابك يمه ... صدعت منهم ,,, مايسمعون الكلام
طلال بحزم لأخوانه الصغار : يلا أأشوف روحوا داركم ,,, وكملوا نجرتكم هناك أن شالله تذابحون مالنا شغل فيكم
صالح لمهند : تعال فوق وانا أأرويكــ
مهند بتهديد : لو تقول أنك صالح فكر تتحداانـــي ...
صالح : والله لا أأشلخكـ ....
مهند : أأتحـــداااااكـ ..........

وكملت النجرهـ بينهم ... لحد ماصدع منهم طلال وطلع من الصالهـ لما غسل يده منهم

على طلعت طلال .. نزلت شيخه اللي محد يعرف لهلـ الاثنيــن غيرهـا
شيخه بلهجه أأمر : يلا ذلفوووا فوق ركبت لكم السونــي ,,, وسكروا الباب عليكم .... واللي فيه خير فيكم يفج حلجه ويصارخ صدقووني بيندم
مهند يقلد طريقه كلامهـا : " صدقوني بيندم " شعندهـــا الشيخه تهدد .....
شيخه تموت قهر لا قعد يتكلم جنه كبير قالت : ناوي تتسطر أنت .....
مهند : ماعاش اللي يسطرنــي ...
شيخه قربت منهـ كتخريـعه بس .. لأنهـا ماتتجرأ تضربه جدام أمهــا عارفهـ بتنزف
لكن مهند خاف تسويهـا وتضربهـ وتروح المرجلهـ .. فراح ركض فوق وصالح ورااااهـ

شيخه وهي تتخصر : سندروونـــا ...! ( تكلم امهــا ) .. هاا شصــار .. لقووا البنت وله مالقوهــا
أم عبدالعزيز وهي تطالع الفلم : وانا شفت شي من أأخوانج ... طار نص الفلم ولا شفنا شصـــار ...
شيخه ترجع تقعد بمكانهـا وتقول وهي تحظن المخدهـ اللي جنبهـا : ماعليج توهـ الفلم مبتدي بنعرف شصــار
,
,

بالميلس
سلمان ببتسامه : عااش من شافكـ ,,
طلال بعد ماسلم عليـه : عاشت أيامك
سلمان : للحيــن شايل بخاطرك علي !!!!!!
طلال يتصنع الغباء : وليش أشيل بخاطري ... شسويت أنت علشــان اتضايق منك .. كل اللي سويتهـ أنك عطيتني كف محترم .. خلاني أتحسف أني جيت أشكي لك
سلمان : والله لو كنت مكاني جان عذرتـني ..
طلال وهو يقعد ويقول بستخفاف : واللهـ ...؟!
سلمان : صدقني ماهان علي أأشوفك تصيح كل مرهـ ... حبيت أوعيك على نفسك وأرجعك نفس ماكنت قبل ,,, فما وعيت ألا وأنـا ضاربكـ ...
طلال بنفس اللهجه : خوش أسلوب بالتوعيـــهـ .... واللهـ ...
سلمان يقعد على الكرسي المجابل طلال ويقول : يلا عاد ياريال .. مايسوى علي كف محاربني شهـــر ... تراني حفظت شوارع فريجكم من كثر ماأأجي أأبي أعتذر وتسامحني وأنت ترد علي بهلـ الاسلوب ,,, أنــا قلت أأبيك ترجع نفس قبل ... مو تصير جاااااف جذي
طلال : تــدري سلمان كفك شعلمني ,,, علمني أأنـــي أأصير جااف وأخلي أحاسيسي ومشاعري على جنب .... لو جدام الناس بس ... علشــان لحد يحاول يتشمت فيني ولـه يهين كرامتي من يديد
سلمان رد بسرعه : حشى والله ماتجرء أأأأتشمت فيك ,,, حد يتشمت بأخوهـ ورفيجهـ ,,,!
طلال : عيل شقصدك بكلمهـ بنت ... ترى ليـن هاليوم ترن بأذني .. وماأأظن بنساهـا ,,
سلمان أنحرج لأنهـ مايدري شلون طلعت هالكلمه قال : السموحه واللهـ زلت لســان ,,,,, وانت تعرف الواحد لا عصب يلخبط بالحجي ويقط خيط وخيط ... بس ورب الكعبه ماكنت أأقصدهـا ....
طلال هز راسهـ بتفهم ومازالت ملامحهـ جامدهـ
سلمان طالعهـ وأبتسم : هــاا ... طااااح الحطب !؟
طلال عض على شفتهـ السفليــه وطالع تحت جنهـ يفكر
سلمان : بــاااااااالـ .. مايسوى علي ... ذليـت أمـ(ن) جابتنـــي .....
طلال طالعهـ ببتسامه وقال : خلاص ... سامحنــاكـ .. مو علشــانك ,, علشــان بس أنــا أأشتقت لك
سلمان فرح من قلب :... بغيت أأمووووووت يارياااال .. ضميري ذبحني
طلال يضحك : يابو ضمير ....
سلمان قام وراح صوب طلال ومسكهـ من يدهـ وخلاهـ يوقف وحظنــه بقوهـ : الله لا يغير علينــا
طلال يطبطب على ظهــر رفيجهـ : آآميـــن ..
بيت بوفيصل

طرشــوا عبدالله كالعادهـ بعد صراع طويل يودي حق بيـت أم أحمد شويه من الكيك اللي طابخته جواهــر
تم يحن مني مناك .. مناك مني ... مافي مفر ...
بيروح يعني بيروووح
تحلطم شوي .. وشال الصينيــه وطلع وهو ودهـ يدوس ببطن عيسى اللي واقف يضحك عليــه من الخاطر
وقف جداام باب بيت أم احمد وطق الجرس بطرف صبعهـ وتم واقف ينطر حد يفتح ....
فتحت له مسك اللي بغى يغمى عليهـا لما شافتهـ ..
وعبدالله قلبـــه توقف عن النبض لدقايق معدودهـ,,,, بس بسرعه تدارك الوضع وقال برتباك خفيف : هـ ... هــــلا أختي
مسك أنقهرت من كلمة أختي بس بعد أخجلت بنفس الوقت وقالت : هــلا عبداللهـ ..
عبدالله : هذي كيك من يد جواهــر ,,, الوالدهـ موصيهـ أأنطرش لكم ....
مسك تطالع الصينيــه بما أنهـ بتذوب لو شافت عينه قالت : مشكوريــن وماتقصرون
عبدالله قال بلهجه ماكان يقصدهـا بس أحرجت مسك : بطول وأنا وااقف ...!
مسك تفشلت شوي وقالت : تفضل حطهـ بالمطبخ ...
عبدالله رفع واحد من حواجبهـ على هالجملهـ .. توقع تاخذ من الصينيــه مو تطرشه المطبخ جنهـ خدامهـ
مارد ولا شي ...
راح المطبخ ... وحط الصينيــه على الطاولــه وبالغلط دز القلاص اللي كان محطوط على الطاولهـ ...
طاااح وتكسر حته حته على قولة المصريــن
عبدالله تصرقع من هالصوت القوي
ومسك نفس الشي
عبدالله بعد ماأنتبه على القلاص قال : السموووحهــ أ.....
مسك لولا الحيا جان قالت له يفداااك هذا وعشرهـ غيرهـ بس هي قاطعتهـ وقالت : لا عــااادي حصل خير .... عسى ماتعورت !!؟
عبدالله : لا لا .. الحمدالله ماصــادني شي ,,,,
مسك أبتسمت لهـ ...
عبدالله ماعرف شيسوي قال : زيــــن عن أأذنج الشيخهـ ...
مسك ببتسامه : أذنـــــك معـاكـ ....
طلع عبدالله ومسك لاحقته لعند باب الحوش
ووقفته لما قالت : سلم عليهم .....
عبدالله ألتفت عليهـا وقال : يوصل أن شاللهـ ,, وسلمي عليهم أنتي بعد ...
مسك بأطاعهـ : أن شاللهـ ...
عبدالله وهو طالع من البيت : مع السلامهـ ....

وابتعد عن باب بيتهم وراح سيدهـ بيته مانطرها ترد أصلا

مسك بصوت خفيف : ربي يحفظك ....
سكرت البــاب ورجعت المطبخ .. وشالت الصينيـه وراحت الصالهـ عند أمهـا وشهد
أم أحمد : شنو هذا .. ومن منه ؟؟؟؟
مسك بحالميــه : من بيــت أم فيصل .... كيك من يد جواهــر ...
شهد : واللهـ .. طلعت طباخهـ بعد ..
أم أحمد : خل نذوقهـ بالاول ... ( تكلم مسك ) يمه مسك روحي جيبي سجيــن وصحون صغار وشوكـ ..
مسك : ان شاللهـ يمه ...
راحت المطبخ وشافت القزاز المنثر ... تذكرت شكلهـ لما كسر القزاز صحيح يضحك بس أأيـنن
جابت صحون على قدهم .. وشوك بعد ... وسجيــنه وحدهـ ورجعت الصالهـ وعطتهـا أمهــا
وقعدت جنب شهد ...
ألا أحمد اللي توهـ سابح وريحة عطرهـ واصله الصالهـ قبله قال : أأسمع صوت جرس ؟؟ شسالفهـ ....؟
أم أحمد وهي تقطع الكيكهـ : هذا كيك من بيت أم فيصل
أحمد بوناسه بايـن على ملامحهـ وهو يقعد جنب أمه : حلفــــــــي ...!
أم أحمد بعد ماحطت قطعهـ بـ صحن ومدتهـا لشهد قالت : هوو ! .... شلهـ أأحلف .. أقص عليك أنــا ....
أحمد ( يااقلبي واللهـ ... لازم تذوقني شي من يدهــا ,,, علشــان أظمن أنهـ زوجة المستقبل تعرف تطبخ ) قال : حطي لي حطي لي يمه ...
شهد بعد ماكلت قالت بأعجاب : أمممممممم .. جنــان طعمهـا ,,,,
حطت ام أحمد لأحمد ومدت له
أم أحمد حطت لمسك وعطتهــا : هــااج يمهـ ...
مسك كانت سرحانهـ ...
أم أحمد بصوت شبه عالي : مســـك ..!
مسك أنتبهت لأمـهـا وقالت : هممم
أم أحمد : هـاااج
خذت مسك الصحن من يد أأمهــا .. وقعدت تاكل ....
شهد لأامها : وأنتي يمه ؟؟ ماتبيــن !!!!
أم أحمد : لا ماأبي ,,, السكر مرتفع معاي مافيني يرتفع زيــادهـ ...
أحمد بصوت شبه عالي : عــــــــــــــــــــجــــــــــــــــــــــــــــ ــــــيبـه .. تسلم يد اللي سواهـا ... لا تفوتج يمهـ ...
أم أحمد لولدهـا : بالعافيــه يبه ....
.
.
.
بيت بوفيصل
كانوا كلهم قاعديــن بالصالهـ ياكلون من الكيك
وجواهـر متشققه من الفرحهـ أنه عجبتكم وكل شوي حد ماخذ له قطعه ثانيــه
عيسى بتلذذ : ياااولـــــــد ,,,, طلعتي تعرفيــن تسويـن كيك ...
جواهـر وهي تاكل : أأذا كان لي مزااج بس ....
بوفيصل : تسلم يدج يابنتـــي ...
جواهـر : الله يسلمك يبــهـ ..... تبي أحط لك بعد ؟؟
بوفيصل وهو يحط الصحن داخل الصينيـه اللي فيهـا الكيك : لا لا يابوج ... ماكل ثلاث صحون ... بسي بنفجر
أم فيصل : آآآحســـن علشــان تمتن ... صاير لي ضعييييـف ..
بوفيصل بغشمرهـ : تبيني أنتفخ مثلج ... لا لا خليني على لياقتي ....
عبدالله يضحك : هههههه عااااااش بو اللياقهـ .......
جواهــر : عن الغلط على ماماتي ... أأتيــنن دبدوبتي ,,,
أم فيصل لجواهـر : فديت اللي ماترضى علي ,,,,
جواهـر : شلووون علي ..... مو أمي ..؟
عبدالله يسوي روحهـ مطلع شعرهـ من الكيك : اللهـ يلووووع جبدج .... شعرج كلهـ بالكيك
جواهـر وهي تطالعهـ : أأأحلف فيــه شعــر ؟؟؟؟؟
عبدالله : آآيــه ماتشوفينهــا ؟؟..... ( يحط الصحن ) .. أنسدت نفسي
جواهـر تحط يدهـا على خدهـا بصدمه : وووووي .. ودينـا بيت الجيران منهـا يافشيلتي .....
عيسى : وهذا اللي تحاتيـنــه ... ( يكلم عبدالله ) قووم خل أوديك الطوااري يمكن تسممت وله دخلت قمله ببطنك
جواهـر بغضب : عيسوووهـ ماتضحك .. ومو وقت غشمرتك البايخهـ .....
بوفيصل لعبدالله : من صجك فيــه شعــر ,,
عبدالله وهو ياخذ صحنهـ من يديد ويضحك : خلاص خلاص علشــان لا تصيح جوجو بس ... ههههههههه..الاخت مصدقهــ .. طلعت خووش صيدهـ حق المقالب .. ( ياكل ) .. وأصلا هي عندهـا شعر من الاساس علشــان يطيح بالاكل .... مقرعهـ الاخت





جواهــر عصبت زيااادهـ : جاااااب بس جااااااب ..... محتتتتر... ع الاقل أحسن من شعرك اللي كله دهن تاتا .....
عيسى لعبدالله بعبط وهو يسلم عليه باليد : نمستي بابو ....
عبدالله يدزهـ بالخفيف : أنجعم أنت الثاني ,,,,
لطيفه تضحك : خرعــتهــا الله يسامحك .... بغت تصيح
جواهـر تلتفت على لطيفهـ : عمتــــــــــــي !!!
لطيفه تاكل : خلاص خلاص ... سكت ...
أم فيصل : دااامكم كلكم مجتمعيــن اليوم .. عندي لكم خبر حلووو ... بشرني به عبيييد
عبدالله لأمه بستغراب : أنتي للحيــن ماقلتى لهم ؟؟؟؟
أم فيصل : والله انتوا ماتجمعتوا الا اللحيــن
جواهـر بتسـأل : خير يمه ؟؟ شنو هالخبر الحلو .. خل نستانس شوي
أم فيصل بفرحهـ طالعت مشاعل : هالخبر يخص مشاعل ....
مشاعل كانت تحرك الشوكهـ بالصحن جنب الكيك بدون ماتاكل رفعت نظرهـا لأمهـا لما سمعت أسمهـا وقالت : نـعم يمهـ ؟؟؟
عيسى : صباح الخير .... صار لنـا ساعه نسولف وأنتي مب معانــا
مشاعل تحاول تسوي روحـهـا منتبه عليهم : لا لا .. معاكم ... معاكم
عبدالله : شقلنــا عيل ؟؟!!
مشاعل أبتسمت بأحراج .. لأنهـا صج ماكانت معاهم كلش
أم فيصل لعبدالله : يووهـ عبدالله لازم تحكر لهــا .. خلاص ..... ( تكلم مشاعل ) .. عندي لج خبر بيفرحج .....
مشاعل تصغي بأنتبــاهـ : خير يمه ؟!!!
أم فيصل ببتسامه عريضه : نـــايف رفيج أأخوج ... أأخطبج منه اليـــوم ,,,,,,
مشاعل قامت وقفت وقالت بصدمه : نــعــــــم ؟؟؟؟؟
بوفيصل بستغراب : اللي سمعتيــه .. الولد أخطبج من أأخوج ... ويبي يعرف رايج علشان يتقدم رسمي
مشاعل : ومن قال أني أأأبي أتزوووج ؟؟؟؟؟
أم فيصل : ع الاقل يابنتي أحسن من حالتج جذي .... لا تزوجتي من نايف بترتاحيـــن
مشاعل أبتدت تعصب وقالت : هذا الكلام نفســه اللي قاله لي أأبوي لما تقدم لي طلال ..... ماأأشوف أني ارتحت
عبدالله : شجااب طاري طلال اللحيــن ...
مشاعل تطالع عبدالله : هالسيــرهـ .. اهي اللي جابت طلال ,,,,, أأنــا كنت بيوم خطيبة طلال .. ومااأظن بكون لغيرهــ
عيسى وبوفيصل وأم فيصل بصدمه : نـعــــم ؟؟؟؟؟؟؟؟؟؟؟
عيسى : خير خير ؟؟؟ شقصدج من هالكلام ؟؟؟؟
مشاعل تحط الصحن اللي بيدهـا وتقول : قصدي وااضح .. زوااج ماأبي أتزوووج .....
عبدالله : لا واللهـ .. تبيني أقول لريال ... السموحه أأخوي ... البنت رافضتك لأنهـا ماتبي تاخذ حد بعد طلال ؟؟؟
مشاعل : قول له اللي تقولهـ .. زوااج ماني متزووجهـ ...... ومحد بيغصبني
بوفيصل بحزم : ألا بنغصبج ... وأنا أأدرى بمصلحتج .....
مشاعل : محد يعرف مصلحتي غيري ,,,,, ورجاءا .. ماأبي حد يناقشني بهلـ موضوع .... عن أذنكم .. ( راحت فوق داارهــا )
لطيفه : المفروض ماتضغطون عليهـا
بوفيصل : يعني تبينـا نخلي هالياهل تمشي كلامهـا علينــا .. أذا تزوجت بتنسى طلال ..... أما أذا تمت على هالحال مافي حد بيساعدهــا ولا حتى أأأشطر طبيب نفسي
عبدالله قام وقف : عن أأذنكم
وطلع من الصالهـ
جواهر : يبــه كلموهـا بالهداوهـ ... وحاولوا تقنعونهـا ..... ترى أذا اجبرتوهـا راح تعاند
أم فيصل : أأبي أأفهم .. البنت ذي شللي بفرحهــا ؟؟
بوفيصل بحزم : زواجهـا من نايف ... هو اللي بيفرحهـأ .. وماراح تتعدى هالأزمهـ الا لما تتزوج ,,,,, أأمــا أذا تمت جذي ماافي فايدهـ
جواهـر ماعجبهـا الكلام .. دومهم يمشون كلامهم بالبيــت وهذا أكبر سبب لحزن أختهـا
راحت فوق لغرفة مشاعل طقت البــاب ودخلت لأنهـ المفتاح مازال عند أم فيصل ولا فكرت ترجعهـ على باب غرفة مشاعل
شافت مشاعل قاعدهـ على طرف سريرهـا وحاطهـ ريل على ريل وتهزهـا بقوهـ علامة على التوتر
جواهـر تقعد جنب مشاعل وتقول : محد راح يغصبج ... وانا بوقف معاج
مشاعل وهي تتكتف : قصي على وحدهـ غيري .. انا بنتهم وأأعرفهم أأكثر من أأي حد .... اللي براسهم بيسوونهـ .. ( تطالع جواهـر بغضب وعين مليانهـ دموع ) أأأأبي عرف هم ليش يكرهوني جذي
جواهـر : محد يكرهج ... بس هم يحاولون يساعدونج ... رغم انه طريقتهم ذي غلط
مشاعل : بس واللي يعافيج ... شبعت من كثر ماأسمع هالكلام .... يبون يساعدوني ويبون يساعدونـــي ..... وبعديــن شلون أأخذ واحد ماعرف عنهـ الا أنهـ رفيج أأأخوووي ,,, شنو الدنيا فوضى ؟؟؟ أأنــا قلت ماأبي أتزوج بعد طلال يعني ماأأبي
جواهر مازالت تتكلم بهدوء : أستخيري ... قبل لا تقرريــن يمكن تكون سعادتج مع نااايف ....
مشاعل بزلت لسان ماكانت تقصدهـا : بس آآآنــــا أأبي طلال مب ناايف
جواهر أستغرب من ردهــا حيل
مشاعل صدت عنهـا لما ماعرفت شتقول علشـان ترقع الكلام اللي قالتهـ
جواهر بحنان وهي تحط يدها على كتف أختهـا : للحيــن تحبينه ؟؟؟؟
مشاعل ماردت عليهــا ... لسانهـا أنربط أصلا
جواهـر تنهدت : مو خايفه يسوي فيج مثل ماسوى قبل ؟؟؟؟
مشاعل تطالع جواهـر : طلال تغير ... وانا مسامحتهـ ..ومستحيل يسوي فيني مثل ماسوى قبل... شتبونه يسوي علشان تصدقونهـ ..؟
جواهر : سمعي كلامي وأستخيري ... ولا تكونيــن غبيــه وينقص عليج من نفس الشخص مرتيـــن ,,, أستخيري وصدقيني بتعرفيــن أأذا راح ترتاحيــن مع ناايف ولــه لا
مشاعل : بس آآآنــــاااا ماااابيـــه ... ماااااابيـــه عاااايفته نفسي من قبل لا أأأشوف رقعت ويهـــا ......
جواهـر : كل هذا علشان طلال ,,, أفرضي غدر فيج من يديد .... تتوقعيـن شراح يصير فيج أأكثر من اللي صــار
مشاعل نزلت دمعهـ على خدهـا اول ماأرمشت وقالت وهي مازالت متماسكهـ : أأنــا ياجواهــر عشت فترهـ بدون ماضي ... بدون ذكريات حزينهـ ...
قدرت أأشوف طلال اليديد اللي أنتوا ماشفتووهـ .... قدرت أأحس أنهـ تغير ... أأأنا قبل كنت أأحكم عليــه بسبب اللي سوااهـ فيني من جذي كنت أأكرهـ
بس لما فقدت ذاكرتي فترهـ .. شفت شخصيه يديدهـ غير اللي عرفتهــا عنهـ ...... تذكريــن بحوش بيت عمي لما دخلتي علي ولقيتيني أأكلمهـ ..
ونشرتوا عنهـ بالعيلهـ كلهـا أأنهـ تحرش فيني .... ( جواهـر تسمعهـا ) .. جواهـر والله .. ورب الكعبــه أنهـ كان يكلمني بأسلوب محترم ...
ولو أنه ماتغير جاااان عادي عندهـ يتغزل مثل طلال اللي خبرنــا قبل ,,,, وبالعيد ..... ماطلعني ولا حتى ثااانيـــه.. بذمتج ... طلال اللي عرفتووهـ
راح ينزل عينهـ عني ولو لثااانيــه ...؟؟؟؟ بذمتج !!
جواهر شبه أقتنعت قالت وهي تتنهد : زيــن علشــان خاطري .. لو لي معزهـ عندج أستخيري قبل لا تقرريــــن .... علشــان لا تهدميـن حياتج مرتيــن
بوهم أسمهـ الحب !! .. وصدقيني أذا ماأرتحتي بعد ماتصليــن .. أنــا أول وحدهـ بتوقف معاج ضدهم كلهم ..... ولو شنو يصير ماراح أأأخليهم يزوجونج نايف غصب ....
شوي ألا صوت باب الغرفهـ ينطق ويدخل عيسى ببتسامه لمشاعل : مو ناويــه تنزليــن ؟؟
مشاعل : تشوفني بحالهـ تسمح لي أأقعد معاهم ,,,؟!
عيسى يجي يقعد جنبهـا : لو ماتبينهـ قولي ماأأبيـــه .... ومحد بيغصبج ...
مشاعل : ماسمعتهم مسااع شقالوا ... راح يزوجوني بالغصب ,,, والله حراااام عليهم
عيسى ييقرب مشاعل من صدرهـ ويقول بحنان : محد راح يتجراء ويأذيج من يديد .....
مشاعل أول مالامس راسهـا صدر أخوهــا الحنون واللي أكثر واحد يفهمهـا من بد الكل تعلقت بثوبــه وصااحت بصمت
وعيسى يطبطب عليهـا بحنــان وهو يقول : لا تخافيــن أأنـــاا معـــاج ,,, ودامج ماتبيـنــه .... خلاص مابتاخذينهـ وحطي هالشي ببالج
جواهـر اللي قاعدهـ على يمين مشاعل قالت : خلاص لا تصيحيــن حبيبتــي ... ضمنتي أثنين من هالعيلهـ كلهـا مستعديـن يسون أي شي يرضيج ....
ومو مستعيديـن يخسـرونج من يديد .....
.
.
.

بــرى بالــحوش .. كان عبدالله قاعد على الكراسي اللي بالحديقهـ مقهــور ...
ومنحرج بنفس الوقت من ناايف ... هو ينطر ردهـ اليــوم .... شرااح يقوله ..؟!!!
عبدالله قعد يتعوذ من اأبليس علشان لا يرتكب حماقهـ
رن جوالهـ وكان المتصل نــايف مثل ماتوقع
عبدالله شاف الرقم ومارد .... حاول يتحاشـى صوت الرنيــن ...
ولما سكر نايف .. شال جوالهـ وحطهـ سايلنت علشـــان لا ينزعج بصوت الجوال
عبدالله وهو يتنهد بضييق وقهــر : الله يهداااااج يامشاعل ,,, مادري شلـي بيريحج أنتي ......
.
.

في آحدى المجمعــات


كان سلمان عازم طلال على عشــا برى ...
بمناسه رجوع صداقتهم أأقوى من قبـــل ....
والفرح مرتسم على ملامح سلمان بوضوح
ونفس الشي طلال بس بملامح هااديــــهـ جدا ..
طــــلال الانسـان الهادي رجع من يديد ... والمهزوم والمكسور واللي خدهـ ماينشف من الدموع ... أنخش داخلهـ ..
ماعاد يظهــر لنـــاس آآبــــد .... قرر أنهـ أأحزاانهـ محد يشاركهـ فيهـا ألا هو نفســهـ ..
وسلمان كافي عليهـ اللي عرفهـ كلهـ ... مايبي يزيد هموم رفيجهـ هم .....
لو تشوفون شكلهـ سلمان اللي يسولف ويضحك ويتغشمر ... جان عرفتوا معنـى الصدااقهـ الحقيقــهـ اللي تعيش بقلب هالادمي
كان فرحان من قلب أنهـ صديق عمرهـ رجع ...
كان ماياخذ نفس بين كلمه وكلمهـ يسولف بسوالف متواصلهـ .....
وطلال يضحك ويعلق معاهـ .. أو .. يعلق عليهـ ...
يوم عن يوم .. يحس طلال بقيمة هالأنســان أأكثــــــر ....
اللي الصداقهـ نفسهـا تفتخر بأنهـ واحد من أهلهـا ...



الوفا في غير قلبك مالقيت
وان مدحتك بالقصايد ماوفيت
أعتذر أن كان في يوم قسيت
والعذر أن كان صديت أو جفيت
فأنت حد السيف لامني أعتزيت
وأنت أغلى شي في عمري لقيت

.
.



بيت بوفيصل

آول ماهدت مشاعل طلعوا من عندهـا جواهـر وعيسى علشـان ترتاح ..
قعدت شوي تفكر بكلام جواهـر وتقلبـه براسهـا يميـن ويســار ...
خايفهـ يكون كلام جواهـر صج .... وأنهـ طلال راح يلعب فيهـا من يديد وليـن مل بيغدر بكل سهولهـ بهـا
ماحست بنفسهـا ألا وهي داشهـ الحمام ومتوضيــهـ ...
وطلعت لبست الايلال وفرشت سيادتهـا وصلت الاستخارهـ ....
تستخير ربهـا باللي بتسويــهـ ....
سعادتهـا مع نـــايف
ولــه مع طـــلال ....
ماتدري ...!!!
صلت بخشوع تام ... الهدوء والسكينهـ أحتلت الغرفهـ كلهـا
وأحتلت المساحهـ الاكبر بقلبهــــا .....
آآكيــد راح تحس براحهـ تامهـ وهي بيــن يد خالقهــا ....
,
,
آول ماخلصت تمت قاعدهـ على السيادهـ ...
ونزلت دموعهـا لا أراديــــن ....
دموع تغسل قلبهـــا قبل خدهــا ...
تغسلهـ من كل هم هاجم قلبهـا البريء بلا رحمهــ
وحطمهـ وعذبهـ ....
وأحتمال تكون هالدموع .... هي أأخر دموع تذرفهـا عيـــن مشاعل

\
/
\


اليــوم الــتـالي
بيت فيصل

فتح عينهـ ع الساعهـ 9 ...
شاف الساعهـ لقـى أنهـ تاخر واااايد على الدوااام
فيصل وهو يفز من سريرهـ ويتلفت حوالهـ يدور لولوهـ : وووينهـا ذي ... ؟؟
قام من مكانهـ ومااهتم واايد للولوهـ ودخل سبح ع السريع ...... ولبس ثوبهـ وغترته وعقالهـ وطلع من الغرفهـ طيرااان على باب الصالهـ ..
أستغرب من عدم وجود لولوهـ بالصالهـ ...
طلع الحوش ودورهـا بعينهـا ... لقـاهـا صوب الزرع تسقي الورد ....
راح لهـا وهو معصب
فيصل بغضب : لوووولوهـ ..!!!
لولوهـ من الخرعهـ هدت الهوز وألتفت بسرعه على فيصل ولما شافت أنهـ فيصل تنهدت برتياح ويدهـا على صدرهـا : ووي خرعتنــي ....
فيصل : شحقهـ ماقومتيني حق الدوواااام ... شوفي الساعهـ كم ...
لولوهـ تطالع ساعة يدهـا وتقول بغباء : تسع وشوي ؟؟
فيصل : تستغبيــن أنتي وله شكلج جذي ؟؟؟
لولوهـ : شفتك ناايم وشكلك تعباان ماحبيت أأقوومــــكـ .. قلت خل حبيبي يرتااح شوي ...
فيصل : تعبان وله مو تعبان .... تقوميني سامعه .... أنا متعود أروح الشركهـ قبل الموظفيـــن ,,, اللحيــن بروح وزيــن بعد أذا لقيت موظفيـــن ؟؟ ( يصرخ ) على بالج الشركهـ جنب البيــــــت ....!!!
لولوهـ تحط يدهـا على أأذنهـا صمخهـا من صراخه : زيييييييييييــن .. شفيك تصاارخ ..... عادي لا تروح اليوم أأقعد معاي .. أستوحش من البيت برووحي .. شكبرهـ مافيـه الا اأنــا ... أأخااااااااف
فيصل : يعلج الخووف زيــن .... أأنــا رايح اللحيــن وشغلي معاج لا رجعت ...... عن اذنج ..
أبتعد عنهـا وهو مفور من الخاطر ...
فيصل ماخذ طبع أأبوهـ .. مستحيل يتأخر ثانيــه عن الشركهـ ..
يدخل الشركهـ أول النــاس ويطلع منهـا أأخر النــاس ...
بس اليوم شكله بيدخلهـا أأخر النــاس
لولوهـ وهي تتكتف : أأأأأأأحســـن أأطلع وانت زعلان ماهمني... هذا جزاااي أأدور رااااحتك ... صج مايبيــن بعينك ... ( فيصل مطقع لهـا ركب سيارتهـ وشغلهـا )
أحترت لولوهـ صرخت بصوت عالي : سوووو خيييير وقطهـ بحر ....
فيصل فتح الدريشــه وقال بنبرة تهديد : واااااااللله يابنت سلطان ... لو ماتدخليــن دااااااخل ... لا أأنزل لج ...... عبالج الفريج ماافيــه ألا أنتي ..
صوتج واااصل لأخر جاااااار
لولوهـ بعناد وهي تتخصر : مااابدش داااااخل زيـن ... أنا لا تكلمت تتم واااااقف ليــن أأأخلص كلامي ... مو مطقع لي ورااكب سيارتك علشــان تروح الشركهـ ..... منو الاهم أأأنـــا ولـــه شركتك .....
فيصل بغضب : أقصري الشر ودخلتي دااااااااخل بالزيـــن .. ماأأأبي أسوي شي تندميــن عليهــا
لولوهـ : ماعاش اللي يخلنيي أندم ..
فيصل وهو يبند السيارهـ : هذي اللي تبيني أأكفر فيهــا ...
نزل من السيارهـ .. ولولوهـ راحت ركيض دااخل ...
وفيصل يمشي بسرعهـ ... لاحقهــا لدااخـــل ...
لولوهـ حست أنهـ زواااالهـا قرب فدخلت المطبخ اللي كان أأقرب شي لهـا وسكرت الباب وقفلتهـ ...
فيصل وهو يوقف عند باب المطبخ ويطقهـ بقوهـ : فتتتتحي البـــاب بالزيـــن أأحسن لج ....
لولوهـ اللي دب الخوف قلبهـا : مااااابي ... تبي تطقني ... والله أأعلم عليك أأبوي أن مسيت شعرهـ مني ..... والله أشرشحك وأبهدلك
فيصل أنقهـر زيادهـ وطق الباب طقهـ وحدهـ بقوهـ كانت كفيلهـ بانهـا تخلي لولوهـ ترتجف خوف : فـــجــــــــــــــي !
لولوهـ : مااااااااابي ... رووووح شركتك أأأحسن لك ولي ..
فيصل أنقهــر زيــادهـ وطق البــاب بقبضه يدهـ وقال : هيييييييــن أأنــا أأوريج بس خليني أأرجع البيـــت ......

طلع من البيت وركب سيارتهـ وطلعهـا باقسى سرعهـ من البيــت وراح الشركهـ

لولوهـ لما حست أنهـ رااح وسمعت صوت سيارتهـ وهي تطلع من البيــت
قامت وراحت ركيض الصالهـ وخذت التلفون وأتصلت على بيت أهلهـا
رن شوي ألا أمهـا تشيله : أألــووو هلا ؟؟
لولوهـ : يمه ..... حد يجي ياخذني ...
أم عبدالعزيز بستغراب : ليش يمه شصــاير ؟؟؟؟؟
لولوهـ : لا ولا شي بس أأشتقت لكم وفيصل راح الشغل قلت أأأجيكم ....
أم عبدالعزيز أرتاحت شوي وقالت : اللحـيـن أبوج وعبدالعزيز محد ... لارجعوا بخيلهم يجونج
لولوهـ ( ليـن رجعوا بيكون فيصلووهـ رجع وذابحني ) قالت : زيـــن بجيكم بـ لموزيــن ..
أم عبدالعزيز بستغراب : زيـن يمه على راحتج .... تعالي بلموزيــن !!
لولوهـ : آآوكي يلا مع السلامهـ جايتكم .... ( سكرت على طول )
راحت بسرعهـ فوق غرفتهـا خايفه يرجع فيصل وله شي
وبدلت ثيابها ع السريع ولبست شيلتهـا وكل شي .. واتصلت على لموزيــن ....
وطرشوا لهـا سيارهـ على عنوان بيتهـا ....
تمت بغرفتهـا قافلهـ عليهـا البــاب ليــن أتصلوا لهـا وعطوهـا خبر أنهـ اللموزيــن عند البــاب
ماصدقت ... طلعت على طول ركبت السيارهـ وراحت بيت أهلهـا ...
علشــان تشرد من فيصل ... بايــن أنهـ صبرهـ وصل حدهـ
.
.

بيت بوفيصل

قامت مشاعل وهي حاســـه بيضيقه مالهـا أأأخــــر ... وماهي مرتاح لزواجهـا من نايف خير شر ...
معناتهـ أنهـ هالزواااج راح يبهدلهــا ....
دخلت غسلت ويهــا .. وطلعت خذت ثياب وجعت دخلت الحمام ( الله يعزكم ) وخذت لهـا دش داافي تبي هالضيقهـ تروح ولـه تخف ..
ولما أسترخت أعصابهـا طلعت .. بعد مالبست ثيابهـا ...
ووقفت جدام المنظرهـ .... تشوف شعرهـا اللي قصير حيييل عن قبـــل
قبل كاااان يغطي ظهرهـا كلهـا .... والحيـن واصل لتحت كتفهـا بشوي ....
أبتسمت وهي تمسك طرف من شعرهــا : صج أني مينونهـ ...!
خذت المشط وأبتدت تمشط شعرهـا بهدوء ... وبعدهـا خذت ربطهـ نمريــه ولفت بهـا شعرهــا على طريقه ذيل الحصاان
كان طالع كيوت وايد عليهـا خاصه انهـ شعرهـا قصير اللحيــن وكثيف بعد
طلعت من غرفتهـا .. وراحت غرفة جواهر على طول طقت الباب شوي سمعت صوت جواهـر يأذن لهـا بالدخول
دشت مشاعل وهي تقول ببتسامه حلوهـ هاديه : صباح الخير
جواهـر اللي كانت حاطهـ كرسي جدام الدريشـه وتطالع الدنيـا قالت بدون ماتلتفت عليهـا : صباح النــور ...
مشاعل تقعد على طرف سرير جواهـر : أأأأبي طلال ....
جواهـر ألتفت عليهـا وشافت ويهـا المشرق واللي غاب عنهم فترهـ قالت ببتسامه : أستخرتي
مشاعل هزت راسهـا بالايجاب : آآيـــهـ .. وماأرتحت من زوااجي من نااايف ... معناتهـ راحتي مع طلال ...
جواهـر : خلاص عيل ... أنا وعيسى بنكون معاج .....
مشاعل تبتسم : مادري ليش أأحس روحها مولودهـ من يديد
جواهـر تصد عنهـا وتقول : ياحظج ....
مشاعل تقرب صوب جواهـر تقول : ليش شفيج ؟؟
جواهـر : مادري ... أأحس روحي متضايقهـ مادري ليش ؟؟؟
مشاعل : قولي لي شفيج
جواهـر تطالعهـا بأبتسامه : والله مادري ... يعني أنتي ولا مرهـ حسيتي روحج متضايقهـ بدون ماتدريــن؟؟
مشاعل بغشمرهـ : أأنــا طول وقتي متضايقهـ ....
جواهـر تقرص مشاعل على خدهـا بالخفيف بطريقه ماتعور : فديتج ....
مشاعل تتنهد : تهقيــن سعادتي مع طلال !!!!!
جواهـر : آآكيد داامج أستخرتي توكلي على اللهـ ....
مشاعل : ونعم باللهـ ..... ( سكتت مشاعل شوي وقالت بعد تفكير ) أأقول جواهـر
جواهـر : أأمري ..
مشاعل : مايامر عليج عدوو .. ابي منج شغلهـ ( تاشر لها بصبعهـا ) صغييييييييييييرهـ هالكبر بس
جواهـر تقلد حركتهـا : وشنهي هالشغلهـ الصغيييييييييرهـ ؟؟
مشاعل : آآبي أأصبغ شعري ....
جواهـر : حسبي الله على أأبليسج .. بتذبحيني صدقيني ..... اول شي قصيتيــه واللحيـن تغيريـن لونهـ ...
مشاعل بضحكهـ حلوهـ : علشان لا خذيت طلال ...... يموت لا شافني قصيتهـ وغيرت لونهـ ... ولو في خلطته تخشن الشعر جان حطيتهــا ....
جواهـر تضحك على خبال أختهـا : حمدالله والشكر .. أول مرهـ أأشوف وحدهـ تنتقم بهلـ طريقهـ .... تخربيـن شعرج علشــان تموتينهـ ناقص عمر ..
مشاعل بدلع : علشان يحتــــــــر .... ويحرم يقهر قلبي من يديد .. لأنهـ لو سواهـا بسوي عملية تشويهـ لعانهـ ....
جواهـر ماتت ضحك وقالت : وووالله أنج خبلهـ ههههههههههه
.
.
بالشركهـ عند فيصل اللي وصلهـا 10 ونص
تعذر من أأبوهـ وقال لهـ أنهـ راحت عليهـ نومهـ .. لأنهـ طول الوقت سهران
بوفيصل ببتسامه لولدهـ : حصل خير ... هذي أول مرهـ لك .. ع الاقل مو مثل عبييد أأخوكـ ...
فيصل أبتسم قال : يعني أروح مكتبي وانا متطمن ؟؟؟؟
بوفيصل : آآيـــه رووح ... وعلى فكرهـ انت وحرمك المصون بتتغدون عندنـا اليــوم ...
فيصل : لا يبــه خلوهـا يوم ثاني .. لأني ماظن كلش أطلع اليوم من الشركهـ قبل 3 او 4 ... أأعوض
بوفيصل : شحقهـ تكرف رووحكـ ... كلهـا كم ساعه تأخرت فيهـا مب لازم تهلك رووحك بالساعات الاضافيــهـ
فيصل ( هالساعات الاضافيــه أرتاح فيهـا من الهم اللي بالبيت ) قال : لا يبه أنــا أأبي أأقعد ساعات أأضافيــهـ ....
بوفيصل : على راااحتكـ .. اللي يريحك سوهـ ..
فيصل : يلا عيل أنا أستأذن ...
بوفيصل برسميــهـ : الله معاك أأخ فيصل
فيصل أبتسم له وقال : فمان الله أستاذ بدر ...
بوفيصل بادلهـ الابتسامه : فمان الكريم

.
.
طلع فيصل من عند أأبوهـ وهو شبهـ شايل جزء من همهـ
دخل مكتبهـ .. وقعد ..
وطلع الاورااق اللي بيشتغل عليهم كلهم ...
وأنغمس بالشغل من يديد ..

,
,

بيت أم عبدالعزيز

دخلت لولوهـ وهي مرتاحهـ نفسيــن أنهـا عند اهلهـا اللحيـن ومابيقدر يضربهــا
حست بخوف مب طبيعي لما سمعتهـ يصاارخ ... صج صج مو فيصل الي عرفتهـ
طرت ببالهـا شهد وقالت ( آآآآآآكيد يحبهـا علي من جذي ماقام يستحمل مني أدنى حركهـ ... بس بشوف يافيصل أنا وله هي )
ماتدري أنهـ فيصل تغير عليهـا بسبب غيرتهـا الزايدهـ واللي خلتهـ يكرهـ الزواااج وسنينهـ
أذا تعقد الريال .. فالسبب الرئيسي هي لولوهـ ....!!
.
.
.
بيت بوفيصل
الساعهـ .. 12 ونــص

بعد ماحنت عليهـا مشاعل ليــن طفرتهـا .. وافقت جواهـر وقلبهـا يعتصر ألمـ(ن) على شعر أختهـا اللي تغير 180 درجهـ
شالت روحهـا ولبست عبايتهـا فوق البجاامهـ .... ولفت شيلتهـا وطلعت بعد ماأستأذنت من أمهـا أنهـا بتروح الجمعيـه وبترجع
ركبت سيارتهـا ومشاعل لاحقتهـا وتوصيهـا وتقول لهـا اللون اللي تبيــهـ ...
وجواهـر شوي وتصرخ من القهــر بس بعد كانت مستانسـه أنهـ أاختهـا فرحاانهـ ..
جواهـر وهي تشغل السياره : أأشوف فاارجي بنفسي بنفجر من القهــر
مشاعل : ربي لا يحرمني منج ... تكفيــن قولي أأميـــن ..
جواهـر بغرور مصطنع بعد ماشغل السيارهـ : ااأأأميــن .. يلا أأشوف دااخل بسكر الدريشــهـ ..
مشاعل بدلع : لو مو حاجتي عندج جان رديت عليج ...
جواهـر : يمه من مصلحتج ...
مشاعل تأشر لهـا بيدهـا وهي تبتعد عنهـا : يلا جاااااااااو .. لا تتأخريــن .. بجهز المعداات ...
جواهـر تضحك : أأوكي .... ( سكرت الدريشهـ وطلعت سيارتهـا من البيــت )

على طلعت جواهـر كان أحمد توهـ راجع من الشغل بما أنهـ مخلص كل شغلهـ
والواسطه القويــه خلتهـ يطلع بدون أي تعقيدات
لما لمح سيارة جواهـر طالعهـ من البيــت
أأبتسم أبتسامهـ على جنب ... ولحقهــا على طول بدون أدنى تفكير

جواهـر ماكانت منتبهـ لهـ من الاساس .. تفكيرهـا كلهـا عند شعر مشاعل اللي بتغيرهـ
شغلت المسجل وحطت نوال الكويتيــهـ

دخيل الحب من نظره دخيل عيونك الحلوين
ترى قبلك كثـــير وما خــبرت إني توسلته

نعم جيت أعترفلك والغلا بعيوني الثنـــــتين
كثر ما شالتك عيني صويبك طاح ما شلته .. ألـخ

بسيارة أحمد اللي كان يمشي وراهـا بس بدون مايخليهـا تحس فيــه
كان مستانس أنهـ شافهــا ... وخاصهـ أنهـ أأمس .... أأكثر واحد أأكل من الكيك ..
نقدر نقول خلص الكيكهـ كلهـا بس علشــان جواهـر اللي مسويتهـا ...

تم وراهـا ليـن توقفت جواهر عند الجمعيــهـ .. ولما شاف أنهـا نزلت وأبتعدت عن سيارتهـا ..
صف سيارتهـ ورى سيارتهـا بطريقهـ مخالفهـ طبعا ... علشان لا جات تطلع ماتقدر
بس كل شي لعيونهـا يهــون ....
يدري بياخذ غرامهـ .. بس يلا ..... مهب مهم عندهـ

مشى وراهـا بحذر ليــن دخلت الجمعيــهـ ..
وتم على هالحال وراهـا وراهـا ويـن ماتروح
وأذا ألتفتت صد أهو علشــان لا تعرفهـ .... وكافيـه نظارتهـ الشمسيـه خافيــه ملامحهـ شوي
.
.
عند جواهـر اللي ولا تدري عن أحمد
كانت تدور أحسن نوع من اأصباغ الشعر ...
وتدور على لون أأسود ... بما أنهـ مشاعل تبيــه أأسود ...
تقول بيطلع أأحلى عليهـا
كانت تاخذ هالنوع وتشوفهـ بتمعن وتقـرى محتوياتهـ وبعدهـا تقول لا لا ...
وغصب تطلع فيـه علهـ ......
جواهـر وهي تنقل عينهـا على مجموعة الأصباغ اللي بالرف العلوي : آآآآآآممممممممممممم .... آآآي وااحد ياااربي ...!!!!
( لمحت نوع بالنسبه لهـا أجود الانواع وقالت ببتسامه ) يـــــــس ..!! مابغيت أأحصلهـ
مدت يدهـا تبي تاخذهـ .. بس ماتطوولهـ بما أنهـا ماهي طويل واايد ...
حاولت مرهـ ثانيــه ماقدرت
جواهـر بحرهـ خفيفه : أأأأأأف شهلـ نحااسهـ .. راازينهـ فوق ..... نغزهـ لي يعنــي ... مالت بس
رجعت مدت يدهــا من يديد وماااوصلت ....
تنهدت بتعب ورجعت للمرهـ الالف تحاول تاخذهـ وهالمرهـ بأصرار
بس في يد سبقتهـا ومسكت الصبغ اللي تبيــهـ ..
جواهـر ألتفتت عليــه ألا بشاب أسمرااني على ويهـا أبتسامه خبيــثــه وقال : تفضل ياحلو ..
جواهـر تطالعه بأحتقار : شهلـ لقاافهـ ...؟؟؟؟
الشاب يطالعهـا بنظرات تقهـر وقال : لا لا .. خلينا حلووويـــن .... اللي يساعد يشكرونهـ .. صح وله لا .... وأأنــا رحمت قصرج وجبتهـ ... يلا أشكريني علشان أأعطيج أأياهـ ....
جواهـر تطالعهـ من فوق لتحت وقالت : خلهـ لك .. ماأأبي أأجيسهـ دااام يدك النييســه ( النجسه ) مسكتهـ ....
الشاب يرفع واحد من حواجبه لأنهـا أأهانته قال : هالنظرات ياحلوو .. مهب لي أتفقنـا ....... ويدي النييسه على قولتج .. هي اللي جابتهـ لج .... ( ببتسامهـ ثارت الدم بعرروق جواهـر ) وأأذا كلش كلش معزمهـ ماتبيـن تاخذيــه ... تعالي خل أأشيلج وتوصليـن لرف العلوي
جواهـر فتحت عينهـا على وسعهـا من وقاحتهـ وقالت : صج أأأأأأأنــــــك جليل حياااااااااا وأأأأأصل .....حبيبي أأذااا أأهلك ماعرفوا يربونك أأنــا أأربيك
الشاب : صراحهـ وفرتي علي واايد .. من زمااان ودي حد يربيـنــي .... وهذااج تعرضيـن على خدمااتج ..... مو عارف شلون اطلع من يزااااااااج
جواهـر لا شعورين رفعت يدهـا وعطتهـ كف من الخاااطر طبع بخدهـ وقالت : هذي تربيتي لك .... وأأأشوف يلا فاااارج رووح ألعب مع اللي من مستوااااااااكـ ..
الشاب طالعهــا بقهـــر وحرهـ كبيرهـ .. رفع يدهـ بيرد لهـا الكف ... بس في يد منعتهـ ..
وكانت يد الشاب الابيضاني الوسيم أأحمد
أأحمد بحزم : خييييييييييــر الطيب فيــه شي ....؟؟
الشاب وهو يشيل يدهـ من قبضه يد أحمد بقوه : لا مااافي شي ,,,, وعلم الأخت شلون تحترم النـــاس
جواهـر اللي بغت تنسطر من شوي بس أأحمد جا بوقته قالت لشاب : والله أأعرف أأحترم النــاس من قبل لا أأأشوف أأشكالك يالوااطي
الشاب يأشر لهـا بغضب : عدلي ألفاااااااظج ....
جواهـر جات بتتكلم بس أحمد قاطعهـا وقال لشاب : محد قال لك تتحرش ... وأنت طقيت الباب وجاااك الجواااب ... ولو سمحت توكل لأني أأذا عصبت أتهور ....
الشاب لأحمد : تهددنــــي ...
أحمد بنظرات غرور وتعجرف وتكبر أحتلت ملامحه : أعتبرهـا اللي تعتبرهــا ... ( بطريقه خلت الشاب يفوووور زياادهـ ) يلا حبيبي بعد ليــن العشرهـ وتختفي وله واللهـ مايحصل لك طيب
الشاب جا بيتكلم بس أأحمد قاطعه وهو يقول : وااااااحد ......... أأثنيــــــــــن ..... ثـــــلاااااثـ ... ( أحمد يرفع كموم يدهـ ) لااااا شكلك ناااوي على عمركـ ... ( تكتف ) أأأأربـــــعه ..... خمــســــ .......
أبتعد عنهم الشاب وهو شوي وينفجر من الغضب ... تهزء من الخاطر ....
جواهـر اللي معصبه قالت لأحمد : جاااان هديتني عليـــه .. علشان أربيــهـ ...
أحمد يلتفت عليهـا : والله هو اللي كان بيربيج لو زااايدهـ حرف واااحد ....
جواهـر بغضب : أأنـــا متربيـه عدل وعن الغلط أأحمد ...
أحمد : ماغلطت أنا ... قلت الصج .... من صجج أنتي مستقويه عليهـ ... هذا بكف وااحد بس يرقدج بالطوااااري سنيــــن ...
جواهـر : ماجابتهـ أأمهـ اللي يضربنــي ...
أحمد وهو يجيب لهـا الصبغ اللي كانت تبيــه ويقول : والله الغرور مشكلهـ ..... ( طالعهـا وهو يمدهـ لهـا ) .. هاااااج .. ولــه يدي أنا بعد نييســه ؟؟؟
جواهـر سحبتهـ من يدهـ بقهــر ....
وعطتهـ ظهرهـا وراحت تحاسب ....
أحمد وهو ينزل كموم يدهـ : صج مايبيـــن بعينهــا .. ( يبتسم ) .. بس بعد تعجبني القويــهـ أنــا ...
مشـى ببطئ لأنهـ عارفهـ أنهـا مابتقدر تروح قبل لا يشوفهــا ... لأنهـ مكحر لهـا بسيارتهـ ..
جواهـر بعد ماحاسبت عطتهـ نظرهـ وهي طالعهـ ..
وأحمد مبتسم بروااق .... أخذ له علوج ... وكيستيــن جبس .. على غرشة بيبسي وحااسب ...
ولما خلصت أأخذ أأغراضهـ ... وطلع من الجمعيــه
لمح جواهـر من بعيد والشمس لاسعتهـا من الخاطر
ضحك بقلبه وهو يقول ( مو أأحمد اللي تلعبيــن معاهـ ) ...
مشى ببرود لحد سيارتهـ فتح البـاب وحط الاغراض داخل وسكر باب السيارهـ
وتسند على سيارتهـ وتكتف وهو يطالع جواهــر
جواهـر اللي لسعتهـا الشمس من قلب : شوووووف ... ترى سهلهـ أروح أأطلب لك الامن ...
أحمد : آآفــااا .. لولاي جاااان اللحيـن خدج واااااارم ...
جواهـر : بس ذلنيييي اللحيـــــن ... أنا ماطلبت مسااعدتك من الاساس .... أنت اللي متليقف ومسوي فيهـا طرزااااااااان
أحمد سكت وتمت يطالعهـا ببتسامهـ ...
جواهـر توترت من دااخل بس مازالت قويه من الخارج : أسمعني لا تقعد تطالعني جذي ...... وخر سيارتك خل أأروح بيتنــا ...
أحمد بصوت هادي : حلوووووهـ الكيكهـ .... وأأحلى مافيهـا انهـا من يدج .....
جواهـر تكتفت : والله لو أأدري انك بتاكل منهـا جان حشيتهـا سم وخليتك تموت وأأفك الدنيا من شرك ..... ماتتوب أأنـــت ...؟؟؟؟؟
أحمد : انا ماتوب عن حبك ولو صار العظام تراب اموت وما يموت الحب يا حبٍ تحداني
جواهـر بقهــــر كبير : أأأأأأأأحـــــــــــمــــــــد واللله الشمس أأأأأحرقتني ...... وخر سيــارتكـ خل أأروح بيتنــا
أحمد يهز راسه بالنفي وبكل برود العالم قال : أول شي أأسمع منج " مشكوور وماتقصير على المساعدهـ " وبعديـن أأأفكــــر أأروح ...
أنا واحد ماأسوي خدمهـ بلاش لازم أسمع الشكر ...
جواهـر : عيل بتنطر وااااايد
أحمد بلا مبالاهـ : وانتي بتوقفيــن بهلـ شمس واااايد .....
جواهـر وهي تنفخ من قلبهـــا : مشكــووووور ياأأأأأأأخ أأأأحمد وماااااتقصـــــر ... يلا أأشوف فاااارج
أحمد بعبط : " على المساعدهـ " ..... قوليـهـأ كاملهـ ولا تقعديــن تقصصيـن بالحجي
جواهـر بنفاذ صبر : آآآحــــــــــــــــــــــــــــمـــــــــــــــــ ــــــــــــــــــــد !!!
أحمد وهو يضحك : ههههههههـ .. خلاص خلاص ... كاني بمشي ,,,, بس تأكدي أني دووووم وراااج .....
ركب سيارتهـا وحركـ من عندهـا بعد مانثر الغبــار عليهــا .. وأطلق ضحكهـ بأنتصــار

جواهـر اللي غبرت قالت وهي تكح : لا بــارك الله فيك .....
ركبت سيارتهـا وحركتهـ وهي شوي وتنفجر من الحركهـ البايخهـ ذي
.
.

نهـايـة الجزء العشريـن


الجزء الواحد والعشريـن


" ..آبيـه وماأبي غيرهـ ,, وراضي بشرهـ وخيرهـ .. "

.
.
بيت نـايف

الساعهـ 3 العـصـر

اللي عيـز يدق تلفونــات لعبداللهـ بس مايلاقي جواب
نايف بستغراب : شدعوه ؟؟ كل هذا مايسمع ؟؟؟؟؟؟ ... آآآكيـــد يشوف رقمي بس مايبي يرد ... ( بعد تفكير قصير ) لا يكون رفضتني من جذي يتحاشى يكلمني ..... ( نفض هالافكار من بالهـ بسرعهـ وقال ) لا لا... خل أتفائل ... يمكن الريال عندهـ ظروف ,, هو بنفسه قايل بيدق علي وبيعطيني خبر ,,
صراحهـ من شفتهـا بالحديقهـ ذاك اليوم ,,, وخيالهـا مافارق بالي نهائيـــا .... ( يقعد على الكرسي اللي بغرفتهـ ) .. بس ليش أنـا واثق جذي أنهـا بترضـى فيني .. يمكن تعقدت من الريايل من بعد سالفة ولد عمهـا !!!!... ( تأفف وقال ) .. واحد يغلط الباقي يتحملون الذنب ؟؟؟,,, مو كل الشباب بنفس نوعية ولد عمهـا ...!!! ماأأقول الا الله يستــر ... أأذا مادق علي انا بنفسي بروح لهـ ,,,

.
.
بيت بوفيصل

بغرفة مشاعل اللي كانت قاعدهـ على الكرسي مجابلهـ المنظرهـ
وجواهـر حاطهـ تحت الكرسي جراايد شكثر علشـان أأذا نقط الصبغ تحت ... مايوصخ الارضيـهـ ...
طبعا جواهر مصدعه من ريحة الصبغ ... وقبل لا تبدى شغلها حاولت تقنع مشاعل أنهـ تغير رايهـا بس البنت معاندهـ الا تغير لونهـ
جواهـر اللي كانت لابسه قفازات وماسكهـ خصله من شعر مشاعل وتصبغهـا : من صجج عاجبج الاسود بدل لون شعرج اللحيــن ؟؟؟؟؟
مشاعل تاخذ نفس وتتنفس براحهـ : آآيــهـ .... الاسود بيكون أأحلى ...
جواهـر بغشمرهـ : الله يعين قلبك ياطلال .. لا شفتهـا جذي ...
مشاعل تبتسم أبتسامهـ خليط بيـن عدت مشاعر ألم وفرح وحزن قالت : علشــان ينــدم على اللي سواااهـ فيني
جواهـر : والله أنه تفكيرج أنتي غير شكل ,,, تخربين شعرج علشان بس تخلينه يندم ,,, ماعندج سالفهـ
مشاعل ماردت عليهـا وأكتفت أنهـا تبتسم و تراقب شغل اختهـا من المنظرهـ ..
وجواهـر كل شوي حاطهـ يدهـا على راسهــا ,,, من ريحة الصبغ .. اللي صكت راسهـا
تمــوا يسولفون علشــان يمر الوقت ....
بس جواهـر ماقدرت تستحمل أكثر راحت فتحت الدريشهـ مالت غرفة مشاعل علشـان تهوي المكان صج صج أختنقت ...
جواهـر وهي تشم هوى نقي : آآآآآهـ ياااااحلات الاكسجيييــن والله أنهـ نعمهـ ...
مشاعل تضحك : هههههـ لهدرجهـ ماتحبيـن ريحة الصبغ
جواهـر ترجع تكمل شعر أختها : طلعي لي حد يحب ريحة الصبغ ,,,؟؟,, أأنـا بس أأخلص من شعرج .. باكل لي حبتيـن بندول .... راسي أنتفخ علي
مشاعل : آآآسفهـ جوجو ... أأدري تعبتج معــاي
جواهـر بتهديد بس من ورى قلبهـا : أأشوف سكتي لا أصفق راااسج بالمشط ... شنو تعبتج وماتعبتج .. أنتي أأختي عادي ....
جات بترد مشاعل بس عيسى اللي دش الغرفهـ قطع كلامهـا
عيسى وهو يسد خشمه من الريحه المحترمه اللي حاشرهـ الغرفهـ : بل بل بل .. هذا صبغ وله كيماوي ...... غريبهـ ماتسدحتوا هني ميتيـن ...؟؟
جواهـر : هيييييهيييهيييهييييه .. مو وقتك ترى ..... أأطلع برى خل أأكمل شغلي
عيسى : شتهببيــن بشعر دلوووعتي ّ!!!!
مشاعل ببتسامه حلوهـ : تصبغهـ ....
عيسى فتح عينه على كبرهـا: نعم نعم ؟؟؟؟؟؟ قولي غير هالحجي ....
جواهـر وهي تكمل شغلهـا : شفت ... أنا أنجلطت منهـــا .... مو راضيهـ تسمع الحجي...
عيسى يقرب منهم والريحهـ تزيد .. حط يدهـ على خشمهـ بحيث أنهـ يغطي خشمه وحلجهـ بعد : والله ريييييحة خياااس هنـــي ...وبعديـن شعول شلهـ تغيريــن لون شعرج قبل كـ .........
قاطعتهـ جواهـر وهي تقرب يدهـا اللي كلهـا صبغ منه : بـــــرررررى أأشوفـ ... هذي سوالف حررريم مالك شغل فيهـا عشان تقعد تتفلسف وله ترى بوصخ ثوبك بالصبغ
عيسى اللي أبتعد أول ماأقترب يد جواهـر قال : تخسيييييين وتهببببببيــن .... لو فيج خير سويهــا .. شكلهـا أأخر مرهـ ماجابت فايدهـ معاج ...
جواهـر : عيل أأطلع وخلني أأعرف أأكمل اللي بيدي ....
عيسى : بطلع بدون ماتقوليــن أصلا.. من حلات الريحه هني ,,, تقوليــن ريحتج أذا ماسبحتي أسبووووع
جواهـر بلا مبالاهـ : كلن يرى الناس بعيــن طبعهـ ....
مشاعل : خلاااا ص عاد والله صدعت من هوواااشكم ... كملوا هالنجرهـ بعديـن لما تخلص مني
عيسى يغمز لمشاعل وبلهجه لبنانيه متكسرهـ وثلت أربعهـا كلمات قطريهـ قال : كرمالك بس ..... ( يطالع جواهـر ) .. مو كرمالك العفن الفطري اللي واقف وراااااااج
جواهـر تحط يدهـا دااخل الصبغ وتطالعهـ : واللهـ واللهـ واللهـ ياعيسوووهـ.... لو تطولهـا لا أأسبحك بهذاااا !!!
عيسى طالعهـا من فوق لتحت وقالت بغرور مصطنع : لو فيج خير جربي وشوفي
جواهـر تذكرت أحمد من طريقة نظرات عيسى بس حاولت تتجاهل الوضع وقالت بملل منهـ : آآآآآآآآآآآآآآآآفـ
عيسى لما حس أنهـا صج صج طفرت منهـ قال وهو رافع راسهـ بغرور أشكرهـ مبيـن مصطنع : ع العموم أنــا اللحيـن بزنس مان ,,, ومو فاضي لكم ..... فمن جذي برحم حالج وبطلع ... بس لي جيــه بعد ماأأأخلص البزنس اللي عندي .....
جواهـر وهي تقول بصوت خفيف بس بعد سمعهـا : عطوهـ مكتب بالشركهـ سوى له راااس .. أأشك أنهـ عبوود يشتغل أأكثر منهـ ....
عيسى : ترى سمعتج هاااااا .. بس بعديهـا بكيفي ... وسوالف الشركهـ خلج بعيد عنهــا لوسمحتي ,,, لأنكم ماتفهمون فيهـا يالحريم .... حدكم .. هالصالون النسائي اللي فاتحته حضرتج هني ....
جواهـر حطت يد على خصرهـا وطالعتهـ بملامح غاضبهـ معطيتهـا جاذبه خاصهـ ...
عيسى عطاهـا ظهرهـ بغرور وهو طالع من الغرفهـ ..
مشاعل وهي تضحك على شكل عيسى : وووواللله هبل هالولد
جواهـر تصبغ أخر خصلهـ بشعر مشاعل : بس موو علي ,,, يبط الجبد هو وشكلهـ .....
.
.

بيت فيصل

كان توهـ راجع البيـت بما أنهـ أخذ ساعات أضافيــه ومجهز روحهـ لسندارتـ لولوهـ اليــوميه ..
بس هالمرهـ لو زودتهـا راح تاااخذ كف يعدل عقلهــا
وقف سيارتهـ داخل البيت ونزل ودخل داااخل ....
فيصل وهو يسكر باب الصاله قال بصوت رجولي جهور : لــــــــــولــــــــوهـ !!
بس ماسمع جواب ..
عرف أنهـا تتغلى يبلفيــت ....
فصخ غترتهـ وقطعهـا على الكرسي بالصالهـ .. وفتح أزرت ثوبهـ من عند الرقبهـ ....
وراح قعد على أأقرب كرسي يريح شوي ,,,,
ولمـا حس أنهـ أرتاح .... قام من مكانهـ وراح المطبخ يشرب له ماي ..
وأستغرب أنهـ مافي غدى !!!!!!!! أصلا مافي جدر فوق الفرن مثل كل يوم ..
فيصل وهو يسكر الغرشه ويحطهـا بغضب بالثلاجهـ
فيصل : هذي مب جنهـا مصختهـا ؟؟؟؟؟؟؟؟؟؟؟؟؟؟
طلع من المطبخ وراح فوق الغرفه فتحهـا وهو يقول : تــــرى شغل البــزرااان هذا مـــ....... ( سكت لما شاف الغرفهـ مافيهـا حد )
دخل وهو ينقل نظرهـ بزواايــا الغرفهـ ... وبعدهـا راح طق باب الحمام : لووولوووهـ !!! .. لويو !! ( محد رد عليهـ )
فتح الباب مالقــاهــا ...
فيصل اللي صاير كأنهـ نار تزيد كل مازادوا حطبهـا : ووويــن ذلفت ذي ....

طلع دورهـا بكل البيــت
بكل غرفهـ فيــهـ
حتى الحديقهـ اللي برى راح لهـا بس مالقهــا
عرف أنهـا أأصلا مو بالبيــت
كان واقف عند الزرع لما طلع جوالهـ ودق على جوال لولوهـ
رن شوي وبعدهـا ردت عليهـا بس بدون ماتنطق
فيصل : ماتعلميني ووويــنـــج فيــه ؟؟
لولوهـ : ببيت أأأأهلي ,,,,,
فيصل : وشعندج راايحه بيت أأهلج ..
لولوهـ : عيل تبيني أأقعد لك بالبيت علشان تطقنـــي ,,,,,
فيصل وهو يمسح على ويهـا يحاول يرخي أعصابه : ومن سمح لج تطلعيـــن ؟؟؟
لولوهـ : شنو أنت تطلع على كيفك وترجع على كيفك واااانــا محكوورهـ بالبيــت
فيصل : شووفي أانــا جايج الحيــن .... جهزي رووووحج .... سامعتنــي
لولوهـ بعناد : مااااراح أرجــ ... ( طووط طووط طوووط طوووط ) <-- سكر بويهـا فيصل مانطر يسمع ردهـا
.
.
ركب سيـارتهـ وراح بيـت عمهـ على طـــولـ

\
عند لولوهـ اللي سكر فيصل بويهـا ...
رجع لهـا الخـوف من بعد ماكــانت ناسيه سالفته طول اليــوم ..
تمت تفكر شتسوي .. لأنهـا أف كورس لا راحت معاهـ البيـت بيكفر فيهــا
لولوهـ بحرهـ : آآآآآآآآآفـ ... مب على كيفهـ يطقنــي ..
قامت من مكانهـا ورااحت لأمهـا ... علشـان تفك روحهـا من ذي كلهـ
لقت أمهـا بالمطبخ تسوي شاي وطلال قاعد على الطاولهـ الصغيرهـ اللي بالمطبخ ويتعبث بجوالهـ ..
لولوهـ قربت من أمهـا وقالت : يمه أبيج شوي ...
أم عبدالعزيز وهي تشيل الصينيـه اللي فيهـا الشاي : هــلا يمهـ .. ؟
لولوهـ تطالع طلال الي مو معاهم كلش وترجع تطالع أمهـا وتقول بهمس : أأبيج بروحج ..
أم عبدالعزيز أستغربت منهـا .. طالعت طلال وهي تقول : قوم يمهـ .. هذاني خلصت الشاي
طلال وهو يحط جوالهـ بمخبى البنطلون قام وقف وقال ببتسامهـ : تسلم يدج يالغاليــهـ
أم عبدالعزيز أبتسمت له : وي فديتكـ يمه .. أمش أمش ..
( طلعت من المطبخ ووراها عيالهـا وحطت الصينيـه بالطاولهـ الزجاجيــه اللي محطوطهـ بنص الصالهـ بطريقة )
طلال وهو يمسك الدله ويصب له : عنج عنج .. يمه ... أنــا بصب لي .. مشكورهـ ..
لولوهـ وهي تسحب طرف جلابيـه أمهـا من ورى وبهمس قالت : يمــــــه !!
أم عبدالعزيز وهي تلتفت عليهـا : شفيج
لولوهـ : آآبيج شووي ...
ام عبدالعزيز لطلال اللي أخذ قلاص الجاي وراح قعد على الكرسي : عن اذنك يمهـ .. بشوف أختك شتبي وبرجع لكـ
طلال وهو يرتشف من الشاي شوي ويقول : شدعوهـ ماتبي تتحجى جدااامي ...!!!
لولوهـ لطلال : سواااالف حريم ماتهمك ...
طلال : آآهـااا .. أأذا جذي الله معاكم ..
لولوهـ لأامهـا : يلا يمهـ ..!
مشت أم عبدالعزيز وراحت فوق مع لولوهـ
دخلوا غرفه لولوهـ وسكرت أم عبدالعزيز البــاب وهي تقول : هذاانــا بروحنــا قولي شعندج ؟؟
لولوهـ وهي تلعب بطرف بلوزتهـأ قالت بتردد : يمه .... آنــا ...( سكتت ماتعرف شتقول )
أم عبدالعزيز وهي تقرب صوبهـا : شفييج ؟؟ تحجي ؟؟
لولوهـ : تهــاوشت مع فيصل اليـــوم
أم عبدالعزيز بغرااابــه : شنووو ؟؟ ليش !!!
لولوهـ وكأنهـا تبرر هوشتهـا : مادري شفيه يمه .. مايستحمل مني كلمهـ ,,, وكلهـ يصارخ علي وأخر مرهـ ضربنـي ضرب....( بغصه )
أحسهـ مايحبني
أم عبدالعزيز بصدمه : ضربج ؟؟؟؟ وليش ساكتهـ ماقلتي لنــا
لولوهـ اللي جذبت الجذبه وصدقتهـا : آآآآآحبـــــه ...
أم عبدالعزيز : الله يهداااااج يمه .. هذا شي ماينسكت عنهـ ... هو وووينه فيه ؟؟؟
لولوهـ وهي تعض على شفتهـا السفليه بدلع ممزوج بحزن : جاااي بطريج .. يبي يردني البيت ويكمل علي
أم عبدالعزيز : لا لا .. وااايد هذا ..... دقي عليــه أأشوف خليني أأكلمهـ ..
لولوهـ أرتبكت لأنهـا لو دقت على فيصل راح تعرف أنهـا ماضربهـا ولا لمس شعرهـ منهـا اصلا : هــااا ....!؟
أم عبدالعزيز : دقي عليه .... ماتسمعين ؟؟
لولوهـ بتوتر : آآيــه .. أأدق عليــه ,,,, ( سكتت شوي تدور منفذ بس مااافي قالت وهي تروح وتاخذ جوالهـا ) ,,, زيــن ..
اتصلت على فيصل
اللي رد على طول : آآآلـوووووووو!!!
لولوهـ مدت الجوال لأمهـا
أم عبدالعزيز وهي تاخذ التلفون : أألوو ... شلونك فيصل ..؟؟ شخبارك ؟؟؟؟؟؟ بخير !! ,,,,, الحمدالله .. ( تطالع لولوهـ ) ... أأنــا دريت عن هوشتك مع لولوهـ ..... آآآيــه !!؟؟ .... لا لا ياولدي لا تقول ماتهوشت معاهـا .. هي قالت لي كل شي .... يايبه مايصير توصل لضرب .. لو مو أنا عادتك حسبت عبدالعزيز .. وله جان قلت لعمك يتصرف معاكـ ,,,,,,( تطالع لولوهـ بحدهـ ) شنووو ؟؟ ,,, أأهـاااا ...... حصل خير يبـــه .. زيــــن ..... آآوووكي
.. آوكي ... يلا فمان اللهـ .. مع السلامهـ ..
سكرت وعطت لولوهـ اللي وصلت لقمة التوتر جوالهـا
لولوهـ برتباك : شقال لج ؟؟؟
أم عبدالعزيز : يقول أنهـ ضربج بدون قصــــد ,, وأأنــــه لما درى انج مو بالبيت تضايق وجااي ياخذج علشـان يعتذر منج
لولوهـ بغباء وهي مو مصدقه قالت : هــاااااااااا ؟؟
أم عبدالعزيز بستغراب : شفييييج ...؟؟؟؟
لولوهـ : لا لا مافيني شي ,,, ( تفكر بفيصل وردهـ على أمهـا وصوتهـا يخف ) مافيني شي
أم عبدالعزيز تقرب من بنتهـا : شوفي يمه ,, حاولي تتفاهميــن معاهـ ,,,, مو حلوهـ كل ماصار خلاف بسيط بينكم هديتي البيت وطلعتي .....
ترى الريال مب كل مرهـ بيجي يرااضيج ويردج ... حاولوا تحلون مشاكلكم بالعقل مو بالمشاعر ...
لولوهـ هزت راسهـا بالايجاب : أن شاللهـ ..
أم عبدالعزيز تنهدت وقالت : يلا لبسي عباتج .. ريلج قريب ...
لولوهـ خااافت بس ماحبت تبين لأامهـا : زيــ ... زيــن
أم عبدالعزيز : عن أذنج يابنتي ...

طلعت أم عبدالعزيز ونزلت تحت تقعد مع طلال ..

بينما لولوهـ اللي تحس برجفه داخلهـا من الخوف والاحراج ..
مالهـا وي تشوف فيصل أصلا ...
كان يقدر يطلعهـا جذاابـه جداام أمهـا ويخليهـا تنحرج ..
بس ليش قال أنهـ صج ضربهــا ...؟؟؟
لولوهـ وهي تقرب يدهـا من قلبهـا تحاول تخفف نبضهـ المتضارب : الله يستــر ,, والله خاايفهـ ..
.
.
دقايق ألا فيصل عند البــاب
طلع جوالهـ وأتصل عليهـا وهو مولع جالهـ صوتهـا قال بغضب : طلعي لي أنــا برى ... ( وسكر بويهـا )
فيصل وهو يشد قبضته على السكان : أأأنــــا ضاااربج يالووولووهـ .. أأنــا هااا ,,,, شكلج ماعرفتيني عدل للحيــن ...

دقايق ألا لولوهـ طالعهـ وجنبهـا طلال ..
فيصل وهو يشوف طلال ويصد عنهـ بقهــر : وليييييييييييه ... مو وقتك كللللللش ...
ركبت لولوهـ السيارهـ جنب فيصل وهي كلش منحرجهـ
بينما طلال قال ببتسامه لفيصل : شلونك فيصل .....
فيصل بنفس خايسه : بخيييييير .....
طلال : وشلون الشغل معاك ؟؟؟
فيصل للولوهـ بعد مامل من طلال ..: سكري البــاب ...
لولوهـ طالعتهـ بأندهــاش
وطلال حس بأهانهـ قال : لا تحاتي بروح .... بس كنت جاي أأسلم عليك بحكم أنه احنا عيال عم ... ومن دم واااحد ...
فيصل بصوت غاضب لولوهـ : أأأأقووووولج سكري البــاب ماتسمعيــن ...
لولوهـ طالعت طلال وكأنهـا تعتذر لهـ جات بتسكر البــاب
بس طلال سبقهـا وسكرهـ بقهر خفيف ... وراح دااخـــــل
فيصل وهو يحرك من جداام باب بيت عمه : أبي أأعرف شي وااحد بس .... ( بصوت عالي ) أأنــا متى مديت يدي عليج ؟؟؟؟؟؟؟
لولوهـ أنتفضت من صرختهـ وقالت بصوت متقطع من الخرعه : آآنــ .... أأنــ.. أأنــاااا .... ( سكتت الحجي اللي كانت صافتهـ كلهـ طاار وهي تشوف فيصل ثااير )
فيصل بتهدد : أأنـــا بعلمج شلوون تطلعيـن حجي مااصــار ,,
لولوهـ وهي تلزق بالباب وتقول بصوت أشبه بالهمس وهي تاخذ نفس بين كل حرف : ماسويــ ... ـويــت شي ....
فيصل : ماااابي أأسمع حسج فاااهمه .. شغلي معااج بالبيــت ...
.
.

بيت بوعبدالعزيز

دخل طلال وهو منقهــر من معاملة فيصل له قال بغضب وهو يدخل الميلس : شسوي لهم علشــان يعاملوني عدل ,, ذليت روحي ذل .. وهم مو هامهم ..!!.. آآآستغفر الله العظيم ....

.
.
بيت بوفيصل

بغرفه مشاعل


اللي كانت بالحمام تغسل لهــا جواهـر شعرهـا من الصبغ ... في المغسلهـ ..
جواهـر ببتسامه : تصدقيـــن ... شكله صج بيطلع أأحلى عليج ...
مشاعل اللي غرق ويهـا مااي قالت : علشـان تعرفيــن ذوق أأختج ....
جواهـر بعد ماسكرت الماي ... : صبري شوي لا ترفعيـن رااسج ... بجيب الفوطهـ ...
مشاعل وهي تبي تشم هوى قالت : زيييييــن بسرعه الله يخليج أختنقت ...
جواهـر تضحك وهي تجيب فوطهـ : ههههههههـ .. أأصبري شوي
جابت الـ.. فوطهـ ورجعت لمشاعل وحطتهـا على رااسهـا وهي تقول : رفعي رااسج ...
رفعت راسهـا مشــاعل بينمــا جواهـر لفت الفوطهـ بأحكاام على راس أختهــا وقالت وهي تتخصر : آآآآخيييييــرا ....
مشاعل لجواهـر : أأأبي أأشوف اللون ...؟؟
جواهـر وهي تخلي مشاعل تطلع من الحمام وتسكر بابهـ وتقول : قعدي ع التسريحهـ ... بستشورهـ لج وبفيرهـ .. بيطلع ولا أأحلى .. وبتشوفيـن اللون عدل
مشاعل تبوس جوااهـر على خدهـا بقوهـ وتحظنهــا : ربي لا يحرمني منج
جواهـر اللي كانت فرحانهـ لفرح أختهـا قالت : ولا منج ... يلا أشوف قعدي .. بروح أأجيب الاستثوار والفير من غرفتــي ...
مشاعل وهي تروح تقعد : زيييييـــن ...
طلعت جواهـر من غرفة أختهـا وألتقت بطريجهـا عبدالله اللي من سمع رفض أختهـ لرفيجه وهو كلهـ مبوز وحالتهـ حالهـ
جواهـر لعبدالله : بل بل بل ... حشى كل هذا علشـان رفيجك ؟؟؟
عبدالله بدون نفس : شوفي جوااهــر ترى نفسيتي بخشمي ..... مالي خلق حد
جواهـر : من أهم ؟؟ رفيجك وله أختكـ
عبدالله : آآآكيـــد هي ... بس أأنــا أأبي مصلحتهـا
جواهـر : وتشوف مصلحتهـا مع رفيجك؟؟
عبدالله : مو أأحسن من أنهـا تتم متعلقه بذكرى طلييييييل طول عمرهـا ؟؟
جواهـر : يمكن ذكرى هالطليل على قولتك هي اللي بتساعدهـأ
عبدالله : لو بتساعدهـا جان ساعدتهـا من زمااااان .. مو دخلتهـا الطب النفسي ياالفاهمه !!
جواهـر تتخصر : هذا شي مكتوب .... ومالهـ دااعي تطنز
عبدالله : ماتطنزت ولا شي .. هذي الحقيقه .. أختج أستخفت بسبت ولد عمج النذل هذا ... بتقعديـن تنطرينهـا ليــــن تسوي بروحهـا شي
جواهـر لعبدالله : لو أنك شايف شكلهـا مسااع وهي تضحك وتسولف ... جان ماقلت هالكلام ...
عبدالله : جواااهــر قلت لج نفسيتي زفت .. ومو من حقج تحاسبيني على كلام اأقولهـ اللحيــن .... ( يصد عنهـا ) عن أذنج ..
نزل من الدري

جواهـر تنهدت بغضب خفيف ورااح غرفتهـا تجيب الفير والاستشوار
ورجعت غرفه مشاعل اللي كانت واقفه عند المسجل تشغلهـ ...
جواهـر وهي تسكر الباب وتحاول تتناسى سالفة عبدالله : يووووهـ ؟؟ شعندنـا صاكنا الطرب
مشاعل ببتسامه حلووهـ : ماادري .. أأبي أأسمع شي ,,,,,
جواهـر : حطيي مجوووودي ....
مشاعل وهي تطلع الشريط : كنت بحط ماجد المهندس ... بس علشان خاطرج بحط عبدالمجيد
جواهـر وهي تركب الاستشوار : فديتهـ والله أأحسهـ يغني علي .. ههههههه
مشاعل تضحك : وااااايد ماخذهـ مقلب بعمرج ..
جواهـر تتخصر بعد ماركبت الاستشوار : شوفي ترى أأخليج بكشتج ولا أأستشورهـا لج ....
مشاعل بعد ماحطت الشريط وشغلتهـ : زيييـن أأسفه ولا تزعليــن هههههههـ

رجعت قعدت مشاعل على التسريحهـ
وشالت جواهـر الفوطهـ من على راس مشاعل بعد مانشفتهـ عدل من الماي ..
وقسمتهـ ست أقساام ... هذا غير القذلهـ
وأبتدت تستشور .. على أنغام صوت عبدالمجيد

.
.
ليه دايم أحتاج أسألك
وايش فيك شللي زعلك
ليه دايم ردودك تكون نظره بمعني ايش دخلك
كيف تسأل يعني ماتعرف غلاك ............ ألخ.


تحت بالصالهـ عند عيسى اللي طاق سالفهـ مع شيخه ع التلفون لوع جبدهــا
عيسى : بالاول قولييي متصلهـ تبين من ؟
شيخه اللي طفرت : قلت لك أأأألف مرهـ مشااااااااعل .. أأبي مشاااااعل ...
عيسى يستعبط : ماعندنا حد أأسمهـ مشعل ..؟؟؟؟؟
شيخه : عيسووهـ عن العبط .. عطني أياهـا بكلمهـا من زماااان عنهــا
عيسى يفكر : آممممممممم ... شبتقوليـن لهــا ؟؟
شيخه بقهر : وانت شلك خص ..!!!!!
عيسى : مشاعل فوق تصبغ شعرهــا ...
شيخه مو مصدقه : عيـسـوهـ !!!! ترى دمك ثقل
عيسى : وقسمـ(ن) باللهـ أنهـا تصبغ شعرهـا فوق
شيخه بذهول وهي مشككه بصدقه : أأأأأحلللللف ... ليييييييييش ؟؟؟؟؟
عيسى : قصتهـ والحيـن بتصبغهـ
شيخه فتحت عينهـا على كبرهـا : جذااااااااااب
عيسى : محد جذااب هني غيرج ,,,,
شيخه بتسأل : ليش قصته وغيرت لونه ؟؟
عيسى بنذاله وهو يسوي روحه يتثاوب : والله فيني نوم .... أأكلمج بعديــن
شيخه : عواااااااااس عااد بلا سخافهـ .. قولي ليش ؟
عيسى : تصبحيـن على خير ..
شيخه بحرهـ : أأحسن أأحسن أأذلف نااام عساهـا نووووومــه بلا قـووووومــه أن شاللهـ ..
عيسى اللي جاتهـ الضحكهـ قال وهو يتصنع الزعل : آآفاا أأهووون عليج ياأم خماس .. تدعيـن علي جذي ,,,؟؟ ترى اليوم الجمعهـ ويمكن تستجاب دعوتج ذي
شيخه : أأأأأيـــه تهوووووون ونص ... ع الاقل أفتك من غثاااااكـ <-- طبعا من ورى قلبها
عيسى : الشرهـ على اللي يعطيج ووووي ,,,,, يالعنز ....
شيخه بدون قصد : العنــزهـ أمـ .... ( وسكتت لما تدااركت نفسهـا بغت تسب مرت عمهـا قالت ) .. الله يلعن أبليسك زيــن
عيسى : لو فيج خييييييير كمليهــا ...
شيخه : مااابكملهـا وعطني مشااعل أأشوف ... أسمع كلام عمتك بالزييييـن
عيسى : عمت عين عدووووووج ..
شيخه : وعدوووووكـ ..
عيسى : ترااج طولتيهــا ... بروووح انــام .. دقي وقت ثااانــي .. سلااااام
شيخه بسرعه : آآآلوووووو .... آآلوووووووو .. عوووويس
عيسى وهو يتأفف : وللليييييييييه مشكله الواحد لا أنحب ....
شيخه : حبك برص ولا هدكـ قول آآميــن .. من قال أأأحبك قلوا الريايل بالدنيـا .. ألا أنت اللي ميت على ظفري..
عيسى بعد ماأطلق ضحكهـ من قلبهـ تثير الأستفزاز: أأنـــا أأحبج أنتي ؟؟؟؟ ليش ماعندي نظر ....!!! ههههههههــ تكفين عديهـا من زماان ماضحكت من قلبي
شيخه ضايقهـا كلامهـ رغم أنهـا تدري أنهـ مايقصدهـ قالت : جب جب زيــن ... أنـــا الكل يتمنـانــي
عيسى : بأحلامج الووووورديه .. هههههههـ .. أبصم لج ع العشرهـ... أنج بتصكيـــن الثلاثيــن ومحد بياخذج ولا حد يبيج ... بتعنسيـن ..
ليـن تمسكج مرت عمي وتوقف معاج عند باب بيتكم تصرخ بأعلى صوتهـا " اللي يبيــــاهـــاااا ياخذهـــا .. ببلالالالالالاش بلالالالالالاش مانبي مهـــــرهـ .. بلالالالالالاش .. قرب ياولد قرب .. " ( ونقع ضحك )
شيخه أنقهـرت من قلب : ماتضحك تراك باايخ ..... مع السلامهـ ( وسكرت بويهـا )

قامت من عند التلفون وهي مقهورهـ وحاز بنفسهـا كلامهــا
( يستخف دمهـ الخايس ,,,, الكل يتمناني أأنــا .... ولـه ليش أني أأحبهـ يقعد يجرحني العفن .... لحظه لحظه من قال أأحبهـ
مااااااأأطييييقهـ الملييييغ .. )

.
.
عند عيسى اللي أستغرب منهـا لما سكرت بويهـا رجع أتصل
شالتهـ شيخه ورجعت سكرت ..
عيسى بضحكهـ : بل !!!! ,,, من صجهـا ذي ... هههههههـ .. والله أنج نكتهـ ياشيخووهـ

\
\

بيت فيصـــل

لولوهـ اللي طااحت ع الارض بسبب دزت فيصل القويـه لهـا أول ماحط ريلهـ بالبيت : أأأأنـــــا اللحيـن طااااقج .... شكلي سكت عنج وااايد أأنــا
لولوهـ وهي ترجع على ورى ومازالت ع الارض قالت وهي تصيح من الخوف : واللهـ آآآآآآسفه ... ماااااأعيدهــا صدقنــي فيصل ... ( ترجف ) ماااأعيدهــا واللهـ ..
فيصل يسكر باب الصالهـ : أأنتــي شكلج ودج تنضربيـن علشــان تعرفيــن تطلعيــن سوالف من يديد ( يطالعهـا ) هذا وانا عااازج وراازج ومطول بالي عليج لأبعد مايكووووون ,,تروحيـن تقوليـن كلام ماصــار ,, تدريـن ... كنت جاااي أأخذج وأتقاضى عن سالفهـ الشغل ,,,, وطولت لسانج اللي يبيلهـ قص من البداايـهـ ... بس عقب مافهمتي أأهلج أنه أأأنــــا ضاااااربج ,,, رااح أأضربج من صج علشــان لما تقوليـن لهم أني ضربتج ... تكونيـن صاااجهـ ..
لولوهـ تقوم توقف وترجع على ورى من الخوف : فييييييصل ... أأنــا لولوهـ .. شلوون تضربنــي
فيصل يقرب صوبهـا : ومن لولوهـ ؟؟؟؟؟ المرهـ اللي تطلع كلام على ريلهـا تستاهل اللي يجيهــا ....
لولوهـ تصرخ : مااااالك حق تضربنـــي ,,,, أأهلي ماضربوووني تجي أأأنت تضربني
فيصل يعلي صوتهـ أكثر : أأأضربج وأأأكسر راااسج بعععد ...... ولــه شفتيني ساكت لج كل هالفترهـ قلتي عااادي هذا خديــه وينقص عليهـ بكلمتيييييــن ...
لولوهـ : شسوي فيك أأذااا أنت خـــد .... ( سكتت علشــان لا تقول كلام تندم عليهـ )
بس فيصل فهم الكلمهـ اللي كانت بتقولهـا
قرب منها ومسكها من يدهـــا ولوهــا لظهرهـــا : قوليــهــا ... قوليهــا ... !!! أأبي أأسمعهـا أأنــا
لولوهـ تزيد بالصياااح من الالم : فيييييصل والله عوررررتنـــــي ( تصرخ ) هـــــــدنــــي ....
تمت تتحرك بيـدهـ بقوهـ ليـن فلتت منهـ وراحت تركض فوق وفيصل ورااااااهـا
دخلت الغرفهـ وسكرت البــاب جاااات بتقفلهـ بس جسم فيصل اللي ألقــى بهـ على باب الغرفهـ بكل قوتهـ خل البـاب ينفتح
بس لولوهـ مازالت متسندهـ عليــه
لولوهـ وهي تصرخ وتحاول تسكر الباب بجسمهـا الهزيل : فييييييصل رووووووووح ....
فيصل وهو يدز البــاب : رااااحت رووووح عدووج قولي آآميــن .. فجي البــاب ولــه والله لوفتحتهـ بنفسي ماني راااحمج ..
لولوهـ تزيد بالصياااح وقوتهـا تضعف تدريجيـ(ن) من الخرعهـ والرجفهـ اللي أحتلت جسمهـا كلهـ : طللللللللقني أأأذاااا ماتبيني ...
فيصل دفع البــاب بكل قوتهـ ..
وبسهولهـ قدر يفتحهـ وأنتصر جسمهـ الرجولي القوي .. على جسم لولوهـ الأنوثي الرقيق
لولوهـ وهي ترجع لورى بخوف باايــن عليهـــا وهي تشوف ملامح فيصل اللي ماتبشر بخير وتقول بترجي وهي تصيح: فيصل .. تكفــى .. !
.
.
بيت بوفيصل

قامت مشاعل وقفت وهي تشوف شعرهـا اللي كان طالع ولا أحلى عليهـا خاصهـ بعد ماأستشورتهـ لهـا جواهـر
كان سوااد شعرهـا الداكن .. مفتح بشرتهـا البيضهـ واايــد .. ومعطيهـا جاذبيــه ولا أروع ..
مشاعل ببتسامه رضـى : يااااااااي ,, والله حلووو .. ( تلتفت على جواهـر وتحظنهـا ) مشـكـوووووورهـ ...
جواهـر اللي كانت بالبدايـه مو مقتنعهـ بس الحيـن عقب ماشافت النتيييجهـ أأكتشفت انهـ الاسود أأحلى بمليون ألف مرهـ عليهـا : العفــو حبيبتـي ... ( تبتعد عنهـا ) داامج طالعهـ قمر جذي ,,,, روحي بدلي هدومج وتكشخي ونزلي لنـا تحت ....
مشاعل بحماس : أأأبي شوااااخ تشوفنــي ,,,,,
جواهـر : لو شيخهـ تعرف أنج قصيتي شعرج وغيرتي لونهـ بتذبحج ...
مشاعل تضحك : ههههههه بتصــل لهـا ... ( راحت خذت جوالهـا وأتصلت على رقم شيخهـ )

شوي الا شيخه راادهـ وعلى طول بدون مقدمات قالت : أأذاا عيسوووهـ مطرشج قولي لهـ خل يفكني من ملاغتهـ ...
مشاعل بتسأل وهي مازالت مبتسمه : لييش ؟؟؟ شفيكم ؟؟
شيخه : آآيــه سوي روحج غشيييييمهـ ...
مشاعل : واللهـ مااااادري عنكم ,, أصلا متى لحقتوا تتلاقون علشان تتهاوشون
شيخه تغير الموضوع : زييييـن ماعلينـا ... شلووونــج ؟؟
مشاعل بفرحهـ : وااااااي شواااخ مستانسهـ حدي اليــوم
شيخه اللي بسرعه تغير مزااجهـا لما شافت مشاعل مستانسه أأبتسمت وقالت : دووووووم يارب مب يووم ...
مشاعل بسرعهـ قالت : تعــالي اليـوم بيتنــا شواااخ ...
شيخه : مااااني جااايـــه .. داام أأخوج عوييس ...
مشاعل : علشــاني مب علشانهـ .. وبعديــن بتقعديـن معاي مب معااااهـ ..
شيخه : آآيــه وبيقعد كل شوي نااط لنـا مثل العظم بالبلعوووم ,,, أأسمحيلي ماأقدر على مجابل ويهـا العفن..
مشاعل بتحطم : آف .. كنت أبي أأرويج شعري ...
شيخه فتحت عينهـا على كبرهـا : يعني كلام عيســووووهـ صج ؟؟
مشاعل بستغراب : آآي كلام ؟؟
شيخه بغضب وحرهـ خفيفه : يااااالخااااااينــــه ... قصيتي شعرج وصبغتيـــــه بدووونـــي
مشاعل تضحك : مااايخش شي عيسووهـ كنت مسويتهـا سبراايز
شيخه : سبراايز مثل ويهــــج ,,,,, لج وي بعد متصلهـ تقوليـن لي أنج قصتي شعرج بدوونـــي ,,,,
مشاعل : والله كل شي صــار بسرعهـ ,,,
شيخه تسوي روحهـا زعلت : آآآيــه قصي علي قصي ,, عبالج أنا غبيـــه ....
جواهر تاخذ الجوال من مشاعل : أأأقول تعالي بالطيييييب ...
شيخه : بسم الله .. من ووويـن طلعتي أنتي ؟؟؟
جواهـر بملاغهـ مصطنعهـ : من المصباح السحري ...
شيخه : ياثقل دم هالعيلهـ كل أأبوهـا ملغييييييـن ..
جواهـر : عن الغلط مع ويهج .. كلش دمكم الخفيف ....
شيخه بغرور مصطنع : زيييـن أنج تدريــــن ....
جواهر : زيييـن تعالي شوفي بركااات أأوخيييتـــج ,,, ( تطالع مشاعل ) .. صااارت ولا نجمات السينما ...
شيخه : تبــون تحرووني هاا ,,, مالي شغل أأروح اليوم الصالون أأقصهـ وأصبغهـ ..
جواهـر بسرعهـ قالت : والله مايحصل لج طييييب أن سويتيهــا ... شنو خبوول أنتووا .. ؟ هذي قصت شعرهـا وقطعت قلبي على كل شعرهـ طااحت
تقصينهـ انتي شبيصير بحالي
شيخه : حبيبتي هذي الموضهـ .. الشعر الطويل ماينفع هالايـام ...
جواهـر بتهديد : والله ياشيخوووهـ أن شفت شعرج قصر لا أأذبحج ,,, تعرفيـن شنو بذبحج ..... شعرج حلووو لا تخربينهـ بخرااابيط هالايام
شيخه بتحطم ويأس : أأصـــلا حتى لو أأبي أأقصهـ ... ماماتي مابترضـــى ,,, تقول البنت حلاتهـا بشعرهـــا ... ناقصني بخنق وثوب نشل ... وأكتمل




جواهـر ضحكت : ههههههههههههههههههه حلوهـ ...
شيخه : هههههههـ زييييـــن بكلم حد يجيبني لكم ...
جواهـر : مابغيتي ,,, ترى ننطرج ....
شيخه : لا تنطروني يمكن ماأجي ... ( بتلميح ) لأنهـ عزوز هاليوميـن مب معطينا وي كلهـ مع الهانم ,,, مافي ألا طلووولـ
جواهـر : يكون أأحســن بعد لو جيتي معاهـ ..
شيخه بأندهااش : نعم ؟؟؟
جواهـر : أأقولج يكون أحسن لو جيتي مع طلال ( مشاعل ألتفتت على جواهـر أول ماسمعت أسم طلال )
شيخه تحاول تتأكد من كلام جواهـر : طلال ..!!؟؟؟؟؟ طلال أأخووي ..!!!؟؟
جواهـر بضحكهـ خفيفه : آآآيـه طلال أأاخووج وولد عمي ... وريل شوشو أن شاللهـ ..
شيخه مو قادرهـ تستوعب الحجي : من صجج وله تتغشمريــن ؟؟؟؟
جواهـر : وووووي أسم الله عليج ,,, في غشمرهـ بهلـ سوالف ؟
شيخه أبتسمت بفرحهـ : سامحتوووووهـ ؟؟؟
جواهـر : عن نفسي سامحتهـ بما أنهـ مشااعل عاشقتهـ للحيـن ( مشاعل دزتهـا بالخفيف علامهـ أنهـا أستحت كملت جواهـر وقالت ) ..هههههههـ وووي أستحت البنــت
مشاعل بصوت واطي جدا بأحراج : جواااهـر !
جواهـر ضحكت عليهـا
شيخه بوناسهـ : زيييييــن سكري خل أأروح أأبشرهـ ...
جواهـر بجديهـ ومازالت الابتسامه مرتسمهـ بنعومهـ على شفاتهـا : بس ترى مو الكل ... علشان لا ياخذ مقلب برووحهـ ,, بس أأنــــا .. من كرم طيبي سامحتهـ وله عمايلهـ محد يسامحهـ عليهـا ..
شيخه : وعقبال الكل أن شاللهـ ,, صدقيني تغغغغغيييير أأنــا شفت هالشي بعيوونــي
جواهـر : أأنــا ماشفت ... بس من كلام مشاعل صدقت ...
شيخه : آآوكي عيل سي يو بروح أأكلمهـ يجيبني لكم ...
جواهـر : يلا قلبوو ننطرج ...
شيخه : مع السلامهـ
جواهـر : الله معاج ...

سكرت جواهـر وعلى طول سألتهـا مشاعل : شفيـــــه طلال ؟؟؟
جواهـر ببتسامه خبيثه : مافيـه ألا كل خييير ...
مشاعل ارتبكت وقامت راحت صوب الكبت تطلع لهـا ثيااب بدون ماتناقش لأنهـا من قلب أنحرجت ..
جواهـر ضحكت على شكلهـا ...
مشاعل ألتفتت عليهـا وهي تقول : ضحكيني معاج ؟؟
جواهـر : شوفي روحج بالمنظرهـ وأنتي تضحكيييـن لين الصبح
مشاعل بأحراج ملحوظ بسبب خدهـا اللي أنصبغ باللون الاحمر : مع ويهــج !
.
.
بيت بوعبدالعزيز

اول ماسكرت شيخه من عند جواهر ومشاعل راحت ركييض لغرفة طلال
ومن الوناسهـ فتحت البـــاب بسرعهـ بدون لا أحم ولا دستور .. بس مالقتهـ ...
شيخه بخيبة أأمل : ووووينــــه ؟!! آآف
جات بتطلع وتسكر البــاب .. بس شافته يطلع من الحمام وكلهـ مااي ( متوضي )
طلال لما شافهـا أبتسم وقال : شعندج دااشهـ لا أأحم ولا دستور .. أسمع صوت ضربة الباب بطوفهـ وأنا بالحمام ( الله يعزكم )
شيخه راحت لهـ وهي ميته ونااسه : عندي لك خبر يسووى مليوووووووون ...
طلال يضحك وهو ينشف روحهـ من الماي : خييييير ؟؟
شيخه وهي تمد يدهـا : لا حبيبي الحلاوهـ أأووول ...
طلال وهو ياخذ السيادهـ : عيل نطري .... بصلي وبعدهـا قولي ..
شيخه : شكلك مب مهتم ؟؟؟
طلال يطالعهـا : الصلاهـ أأهم ؟؟؟!!
شيخه تفشلت : زيييــن صل ولما تخلص بقولكـ ..
طلال وهو يستعد لصلاهـ : زييـــن ... روحي صلي أنتي وعلى ماتخلصيــن .. قدني خالص ..
شيخه : بس مو تطلع ؟؟
طلال : لا تحاتيــن قاعد بدااري يعني ويـن بروح ؟
شيخه : أأوووكي .. ( طلعت من الغرفهـ وقالت قبل لا تسكر البـاب ) .. تقبل اللهـ ..
مارد عليهـا طلال .. لأنهـ بلش صلاهـ ..
سكرت البــاب ... وراحت غرفتهـا
قالت : ياليت بس لو الكل يشوفونك نفس ماأأشوفكـ كان والله تعدلت الاحوال ...
توضــت وطلعت صلــت ..
.
.

بيت فيصل

بغرفة فيصل ولولوهـ

كانت طاايحهـ على سريرهـا تصيح وتون بهدوء ...
خذت طق وزفهـ محترمهـ ....رغم أنهـ ماعطـاهـ ألا كم كف .... على كم صرخهـ هزت كياانهـا .... ألا أنهم كانوا قاسيييـن واايد بالنسبه لهـا ..
تمت تصيح وهي تتحسس خدهـا اللي صار حااار من كفوفهـ ...
لولوهـ وهي تصيح بصوت وااطي قالت : والله ماأعديهـا لك .... وبتشوف ..

تحت بالصالهـ عند فيصل اللي كان حاس بتأنييب الضمير لأنهـ طقهــا
ماتربى على هالشي ... ولا عمرهـ مد يدهـ على وحدهـ من خواتهـ حتى....
ولما كان صغير ما يضرب بنات نهائيــ(ن) .. اللحيـن لما كبر يمد يدهـ على بنت .. ولا مو أأي بنت ..
يمد يدهـ على زوجتهـ ..؟ ..
كان يحس انهـ أستغل هيئته الرجوليـه اللي تفوق بالقوهـ هيئة لولوهـ
اللي مهما قاومت الطق ... ماراح تقدر تبعدهـ ..
ماحب يروح يستسمح منهـا الحيـن علشــان لا يكبر راسهـا أأكثر من جذي ,,,
قرر أنهـ يخليهـا تهدى شوي وبعدهـا يفهمهـا سبب غضبهـ عليهـا برواااق
ع الاقل تكون أأعصاابهـ هدت شوي ....
ومايتكلم بلحظة غضب ......

.
.

في أحدى الكوفي شوبـات


قدر نايف يصيد عبداللهـ اللي قضى الوقت كلهـ يتهرب منهـ
نايف : شوف عبدالله .. قولي الصج ... وافقت وله ماوافقت ؟؟؟ ترى عادي حتى لو رفضتني مابيأثر هالشي على صداقتنـا .. وانا مقدر ظروفهـا
عبدالله أضطر يجذب وقال : لا حبيب قلبي السالفهـ مو جذي ... بس البنت يبيلهـا كم يوم تفكر فيــهـ .. تعرف سوالف البنات
نايف أبتسم : تحسهـا موافقهـ ولهـ لا ؟؟ رسني على بر
عبدالله تنهد : والله مايندرى ... ننطر ونشوف
نايف : الله يكتب اللي فيه الخير
عبدالله يطالعهـ : ونعم باللهـ ,,, ( يغير السالفهـ ) .. ألا سعود رجع من السفر وله لا ؟
نايف حس أنهـ عبدالله غير الموضوع بس ماحب يبيـن له : لا واللهـ تو النـاس ع الرجعهـ ....
عبدالله : تلاقيـه مونس رووحهـ بسوريــا
نايف : هذي سوريـا مب أي كلام ...
بيت بوعبدالعزيز

خلصـت شيخهـ صلاتهـا .. قامت وشالت سيادتهـا وحطتهـا على طرف السرير وفصخت الايلال وحطتهـ بعد ماعدلتهـ فوق السيادهـ
مررت يدهـا على شعرهـا تعدلهـ وطلعت من غرفتهـا على غرفة طلال .. طقت البـاب ودشت ..
لقـته قاعد ع النـت ..
شيخه قربت منهـ
طلال وهو يطالعهـا : تقبل اللهـ ...
شيخه : مـنـا ومنك ؟؟ شتسوي !!!
طلال يرجع يشوف الشاشه : ولا شي .. متملل قعدت أخربط بالفوتوشوب
شيخه ببتسامه : آآوووهـ من متــى ... ؟
طلال بعد ماأبتسم وسكر الفوتوشوب وألتفت عليهـا كلهـ : ماقلتي لي .. شلـ خبر اللي يسوى مليون !!!؟
شيخه : آول شي أبي حلاوتي
طلال يأشر لهـا بعينهـ : بوكي بتلاقيـنه بالثوب المعلق ع الشماعهـ ..( يطالعهـا ) بالجيب اللي ع اليســار .. روحي أخذي اللي تبينهـ ..
شيخه تبتسم أبتسامه عريضه : لا عيوونــي .. شايفني ماديـــهـ ,,,, مابي فلووس ....
طلال بتسأل : عيل شنو ,,,
شيخه : تطلعني تمشيني .. تغديـني وتعشيني على حسابكـ ... شقلت ؟؟
طلال : لا تفرغت مايصير خاطرج الا طيييب
شيخه تضحك : ياااربي ع الطيييبــه ... ههههههههـ
طلال : يلا أخلصي شتبيييــن ...!!
شيخه : الخبر يخص مشاعل ...
طلال قلبه نبض من هالاسم قال بتسأل عليه لمحة خوف : عسا ماشر ؟؟ شفيهــا !!!!
شيخه تهديه : لا تخاااف ... مافيهـا ألا كل عافيــه .... ( تبتسم بمكر ) .. آولا للحيييييـن تحبك وتعشقك بعد...
طلال أنرسمت أبتسامهـ عريضهـ على ويهـا من هالخبر اللي ماكان متوقعهـ أأأأأبداااا وقال : وشدراااااج ..
شيخه أبتسمت لما شافت الفرح على ويهـا : من مصادري الخااصــهـ
طلال : متأكدهـ وله تلعبيـن بأعصاابي
شيخه بدلع مصطنع : أأنــا ألعب بأعصاب أأخوي حبيبي ؟؟؟؟ أأنا أأسويهـا ..
طلال بفرحهـ : الخبر الثاني بسرعهـ ...
شيخه بنذاله : كاافي عليك الاول ... تسمع الثاني يغمى عليك وتطيح بجبدي
طلال وهو يمسكهـا من معصمهـا وبترجي زااايد وسااامتهـ : تكفيييييييييييــــــــن ....
شيخه تضحك : ياشيييــن المصلحهـ ... زين أسمع ..
طلال : والله أأسمع .. بس تكلمي فرحيني من زمااااااان ماذقت الفرح
شيخه : جواااهــر تقول أنهـا مسامحتك .. دااام مشاعل سامحتك
طلال وقف على أأخر كلمتيــن ( مشاعل سامحتك ) مو مصدق: جذااابــه !!!





شيخه تحط يدها على قلبهـا : بسم اللهـ ... شفييييك ,,,, ( تتكتف ) وبعديــن ليش أأجذب عليكـ ....
طلال وكأنهـ يدور سبب : علشان تغيري مزااجي اللي كلهـ ضاايق .....؟؟
شيخه : بس مو بهلـ طريقه يابابا
طلال حظنهـا من كل قلبهــا : وااااااااااااللله حبيتتتتتتتتج ....
شيخه ضحكت لما لزقة بصدر أخوهـا وحست بفرحتهـ وقالت بغشمرهـ : يعني قبل ماكنت تحبني ... لنــا اللهـ بس ...
طلال يبعدهـا عن صدرهـ ويقول وهو يقرصهـا بخدهـا بالخفيف : غلطاان اللي مايحبج .....
شيخه : زيييين صبر علي ماقلت لك الخبر الثالث .....
طلال اللي حاس أنهـ هاليوم خير عليهـ : قوولي يالشيخهـ .. هلي علي بالاخبار الزييييــن
شيخه تغير ملامحهـا بحزن : بس الخبر الاخيييير مب زييييـــن
طلال تلاشت الابتسامه تدريجيـ(ن) : شسالفه ؟؟
شيخه تلعب بأصابعهـا : أوعدني أنك بتستحمل الصدمهـ ..
طلال : قولي شصــار !!!
شيخه تمت تطالع تحت بحزن .. ورفعت ويهـا بفرح وقالت بسرعه : بتووووديييييني بيت عميي للأسف
طلال اللي بغى يصير به شي لما درى أنهـ في خبر شييين .. كافيته الاخبار الشينهـ لحد اللحيــن دزهـا وقال : يااااااشييييينج ... رووحي بدلي بووديج وأأنــا مغمض ..
شيخه بخبث : عشاااان الحب
طلال تنهد بحب كبير هاجم قلبه مرهـ وحدهـ : آآآيـــه عشاااااان الحب ..
شيخه : صج أنك نااااااكر للمعروف ... ماقلت علشان أختي حبيبتي اللي فرحتني بهلـ ألاخبار الزيييـن .. ( تقلد صوتهـ ) عشان الحب ... ( تتكلم بصوتهـا الطبيعي ) الله يكون بعونكم بس ,,,
طلال ضحك عليهـا وتم يطالعهـا لحد ماطلعت من غرفتهـ ...
وطبعــا أأخذ جوالهـا وعلى طول دق على سلمان ... بس لقاهـ مغلق .. وهو مايسكر جوالهـ ألا اذا نايم
طرش لهـ مسج كتب فيه
( آآآبيــــك ضرورررررري ,,, دق علي أأول ماتقوم )

.
.
دقايق ألا شيخه مخلصهـ لبس وجايهـ لطلال علشـان يرحون
وطلعوا على طول ركبوا سيـارة طلال وسيدهـ على بيـت عمهـ
كانت الفرحهـ اللي محتلهـ قلبهـ أأكبر من آآي فرحهـ مرت عليـه بيوم ...
آآخير أنزااح ستار الحزن من حياتهـ ... وأبــــتتــدى يشوف شعاع الفرح اللي رجع يبعث الامل بحياتهـ من يديد
مشاعل رضت عنهـ .. وتحبهـ وتعشقهـ للحيـن .. ذولا الكلمات اللي كانت تمر ببالهـ ..
يعني لا شافتهـ ماراح تصرخ عليهـ وتكلمهـ بأسلوب لا يطاااق .. ودش بحالهـ هستيريــهـ ...
آآكيد العلاج النفسي كان السبب الاول والاخير لكل هالتطوراات ...
مشاعل شافتهـ بدون ماتعرف سيئاته بيوم ... وعرفت بطيب نيتهـ ...
وهذا أأأأحسن شي طلعت منهـ بفقدانهـا لذاكرتهـا...
مشاعل سامحتهـ بعد كل هالفترهـ الطويلهـ ... يتمنى من كل قلبهـ أنهـ مايكون حلم جميل مر عليهـ وهو نــايم
وأأذا كان صج حلم .... ماودهـ يصحى !!
طلال بقلبه ( الحمد والشكر لك يااارب ,,, الحمدالله)

شيخه كانت تشوف الفرحهـ اللي مرتسمهـ على وي طلال ... اللي تغير 180 ...
شيخه بقلبهـا ( لهدرجهـا يحبهــا ..... ياألله ظلمنااااهـ طول هالفترهـ اللي أعتقدنـا فيهـا أنهـ مستحيل يتغير ,, الله لا يغير عليك يأخوي
ولا تشوف لحظه حزن من يديد ,,,,,, مشاعل وسامحتك .. وجواهـر بعد ,,,, والباقيـن أن شاللهـ ربي بيهديهم ,, وترجعون أحلى أثنيـن ..)
.
.
مر الوقت بطيئ بالنسبه لطلال ... وطويل نوعـ(ن) ما لشيخهـ
لحد ماوقف سيارتهـ جدام باب بيت عمهـ ..
شيخه تطلع جوالهـا وتتصل على تلفون البيت وردت عليهـا مشاعل قالت وهي تطالع طلال : هــــلا شعوللللهـ .... شوي شوي علي بل كلتيني .. ههههههههـ كااني عند البـــاب ...... ( تتصنع الحزن ) للاسف الدريول اللي جابني .. طلول قلت لهـ قال مو متفرغ لج .......
( طلال فتح عينهـ على كبرهـا ) ,,, شفتي شلوون مايبيـن بعينهـ ... المهم تعالي آآنــا عند الباب نكمل سوالفنا دااخل .... يلا مع السلامهـ ( سكرت )
طلال نقز على طول : شهلـ جذبهـ الكبيرهـ ذي ؟؟؟؟ اللحيـن أأنــا قلت مو متفرغ لج ,,,
شيخه تغمز له : حبيبي علشان تطلع وتشوفهـا ... لأنهـا لو درت أنك اللي جايبنـي تــحلم تطلع
طلال : مو تقوليـن انهـا سامحتني ؟؟؟؟
شيخه بنظرات أحرجت طلال وكأنت متعمدهـا: سامحتك .. بس مافصخت الحياا ... !!!
طلال ضحك بخفه : ههههههههـ آآهــاااا رااحت عن بالي هالسالفهـ ,,, السموحه والله من فرحتي ..
شيخه : ماااتنـــلاااااااام واللهـ ....
طلال : زيييـن ممكن طلب ...
شيخه : خييــر ..
طلال يفتح الدرج اللي صوب شيخه ويطلع منه سي دي ويقول : عطيييــه مشاعل
شيخه : لا لا لا لا لا عيوووونــي .. وحدهـ وحدهـ ع البنــت ...
طلال : طلبتج ....
شيخه اللي ذلته :أأأأأسفهـ .... ماراح أأعطيهـا أأياهـ ... بحسبتك شنو تعطيهـا أاغاني ماأغانــي ...
طلال : بحسبتي خطــيـ .... ( سكت لأنهـ هذا كان قبل )
شيخه : شفت ... !! أنت اللحيـن ولد عمهـا بس .... ( تغمز له ) لا صارت الامور رسميهـ يصييير خير ,,, أأثقل شوي لا تصير خفيف مع هالوي
طلال تنهد بفرح : آآآووووكي ... شورج وهدااية اللهـ

أنفتح الباب الصغير وبانت مشاعل

طلال تم يطالعهـا ببتسامهـ ... فرحاان بيطير من الفرح مو مصدق اللي قاعد يصير حولهـ
مشاعل سرت رجفهـ بعروقهـا لما شافت طلال بالسيارهـ ... أبتسمت لهـ لاأراديــ(ن) ونزلت عينهـا بخجل ..
طلال موو مصدق عينهـ للحيــن ..
معقولهـ مشاعل سامحتهـ صج ... أأكيد سامحتهـ وله ماكانت راح تبتسم لهـ أصلا
شيخه بهمس لطلال : أأنزل سلم عليهــا ...
طلال وهو للحيـن يطالع مشاعل : والله ..؟؟ من صجج
شيخه : لا ينط لك عرج بس .. ههههههههههههـ .. أيه من صجي .. ترى الفرصهـ ماتكرر مرتيــن ...
نزلت شيخهـ ماوعت الا طلال نازل بسرعهـ .. وواقف جنبهـا
مع كل خطوهـ تقربه من مشاعل ... قلبــه ينبض أسرع .. وودهـ يطلع من صدرهـا ويركض لهــا ...
لحد ماوصل لهـا
طلال لمشاعل : السلام عليكم
مشاعل تطالعه ببتسامه : وعليكم السلام
طلال : شلونج مشاعل ؟؟؟؟
مشاعل : الحمداللهـ بخير ,,, شلونك أنت ؟ ( بخجل ) أن شاللهـ بخير ؟
طلال ( دااااامج رااضيهـ علي مليون بالميه بخير ) : الحمداللهـ ,,
مشاعل ماتكلمت
ثواني والصمت سيد الموقف
لحد ماقالت شيخه : يلااا مشكور ع التوصيللللهـ ...
طلال طالع شيخه وقال وهو يبتعد عنهم : العفــو .... دقي علي علشان أأجي أأخذج
شيخه تغمز لهـ بخبث : أأن شاللهـ ....
طلال أبتسم لهـا أبتسامهـ عريضهـ فهم قصدهـا .. ركب سيارتهـ وحركـ ..
ودشوا مشاعل وشيخهـ داخل
مشاعل بأحراااج : يالحمارهـ .. ليش ماقلتي لي أأنهـ طلال مو الدريول ...
شيخه : بس جذي لعااانهــ .. ياجزى الشعر اللي قصيتيـه بدونــي ..
مشاعل تشيل الشيلهـ من على رااسهـا وتلف حول نفسهـا لفهـ كاملهـ وتوقف وهي تقول : شراااايج
شيخه بغى يوقف قلبهـا : يااااااالــعفنه.... ليش قصيتيـه هالكثثثثثثثر .... حرااااااااام عليج
مشاعل بدلع : بس بذمتج مو حلووو ....
شيخه وهي تلمس شعر مشاعل تتفصحهـ أأكثر : حرام فيج الشعر الطويل واللهـ ,,, بس تبيـن الصج ... رووووعهـ مو حلو بس ...
مشاعل تدلع أكثر : آآآآآكيــــد أأنـا شوشو مب أأي وحدهـ .....
شيخه تضحك : زيييـن تعالي نطلع دااارج ... علشان لا يطب علينـا ........
قطع كلامهـا دخول عبدالله الغاضب ولما شاف شيخهـ زااد قال : طلال موصلج ؟؟؟
شيخه ألتفتت عليه : وعليكم السلام والرحمهـ ... آآيــه طلال ...
عبدالله : عبييييط وله يستعبط أأخوووج ؟؟؟!!
مشاعل لعبدالله : عبدالله مالهـ دااعي هالكلام ....
عبدالله : أنـا ماكلمتج .. ورجاءا عن اللقافهـ سامعه ... ( يكلم شيخه ) .. أظن أحنا متفقين من قبل أنهـ أأخوج الحقير ما يقرب صوب بيتنـا ؟؟؟؟
شيخه أنقهرت من كلامهـ قالت : والله مالقيت حد يوصلنــي ,,, خليت طلال يجيبني .... أأرتكبت جررريمه ؟
عبدالله : تقدريـن تنثربيــن ببيتكم لييييـــن تلاقيـن حد غيييييير هالطلال يوصلج ,,,
شيخه تتكتف بغضب : ان شالله عمي عبدالله آآخر مرهـ أأسويهـا ,,, أأي أوااامر ثانيــه ....!!!!!
عبدالله طالعهـا من فوق لتحت ورااح فوق ...
شيخه تلتفت لمشاعل اللي عصبت وقالت : شفيييييه داااش معصب ...
مشاعل اللي ملامحهـا فيهـا لمحة عصبيه : خليه خليهـ .. الظاهـر رفيجهـ أأأهم مني بوااااايد
شيخه : وشدخل رفيجهـ بالسالفهـ ...
مشاعل : خطبني من كم يوم .. ورفضتهـ ,,, وهو الظاهـر مصمم ألا أأخذهـ ..
شيخه بصدمه : خطبج ؟؟؟
مشاعل : آآيــه .. بس لو يمووت ماخذتهـ ,,, وخل يسوي هو ورفيجهـ اللي يبوون ....
شيخه ضايقهـا هالخبر .. ماصدقت فرحت طلال ,,, اللحيـن لو يدري أنهـ في واحد متقدم لهـا شرااح يسوي ...
( شكلهـ مو مكتوب لك تفرح ياطلال )
مشاعل لشيخه : آآمشي خل نرووح دااري ...
مشوا شيخه ومشاعل وألتقوا بعيسى فوق اللي قاعد على الكرسي ..

عيسى أول ماشاف شيخه قال وهو يغني ويسوي روحهـ لاهي مع اللاب توب: يسألوني ليه دايم تزعلهـا وأنت عارف أنها ماهي غلطانهـ
مادروا أني أذا جيت أقابلهـا زينهـا يزداد أذا جات زعلانهـ
شيخه طالعته بنص عينه وقالت : آآمشي آآمشي شعووولـ ..
مشاعل أبتسمت ومشت معاهـا لغرفتهـا دخلوا وسكر الباب عليهم

عيسى طالع باب غرفة مشاعل وقال : تتغلى يابلفيييت .. هههههههههه ...
قام ودخل داارهـ أأخذ ورقه وقلم .. وكتب فيهـا كم كلمه
ولما خلص سكرهـا .... وحطهـا بمخبى بنطلونهـ ... ورجع قعد ع اللاب توب ...
.
.
.
عند طلال بالسيارهـ
كان طاير من الفرحهـ ... وكأنهـ منولد من يديد ..
حس أنهـ أحزانهـ وهمومـه أبتدت تهاجر صدرهـ وحدهـ ورى الثانيه ..
وتستقر مكانهـا الامل والفرحهـ اللي كانوا بالاساس هاجرييــنهـ
رن جواله ورد على طول أول ماشاف صاحب الرقم اللي قال : أألووو ..!!
طلال : سلووووم ماتدري شصـار لي اليوم
سلمان اللي صوتهـ رايح بخبر كان لأنهـ توهـ قاعد من النوم : شصـاير !!!؟ قمت على صوت المسج خسبقتني الله يهداااكـ
طلال ضحك وقال : هههههـ مو مغلق جهازك ؟؟
سلمان يتثاوب : لا حاطهـ على نظام الاغلاق ....
طلال : شكلهـا الدنيا ضحكت لرفيجكـ ..ياريال..
سلمان أبتسم وقال : والله ؟,,, ليش شسالفهـ !!!!!
طلال بفرحهـ : سامحتني ياسلوووم ...
سلمان عرف من يقصد طلال وقال : والله مبروووكـ ... شدرااااكـ ..
طلال : مااادري شلون .. بس اللي عرفتهـ من أختي أنهـا سامحتنـــي ... ( جالهـ خط ثاني قال ) شووف سلوووم بدق عليك بعد شوي جايني خط ....
وله تدري شلوون .. قوم أجهز بمر عليك ...
سلمان ضحك بالخفيف وقال : يعلهـا دوم هالونــاسهـ ,,, يلا سلام بقوم أبدل ..
طلال : تسلم حبيب قلبي .. يلا فمان الله ..
سلمان : فمان الكريم
سكر من عند طلال ....وقام من مكانهـ وراح الحمام يغسل ويهـا وياخذ لهـ دش




بينما عند طلال اللي رد ع الخط الثاني وكان أبوهـ قال : هــلا يبه ..
بوعبدالعزيز : أنت وينك فيــه ؟؟
طلال : طالع يبه ... ليش صاير شي ؟؟
بوعبدالعزيز : لا بس أأبيك بسالفهـ ..
طلال : أن شاللهـ يبه .. دقايق وأكون عندكـ ...
بوعبدالعزيز :لا تســـرع ... آآمش بهداااوهـ .. ماني مستعيل آنــا
طلال : أن شاللهـ يالغالي ...
بوعبدالعزيز : فمان اللهـ
طلال : فمان الكريم ... ( وسكر من عند أأبوهـ )

طلال وهو يحط جوالهـ جنبه : الله يستـــر ... يبيني ؟؟!! آآآكيد مصيبهـ صااايرهـ .... يااالللهـ ماأقدر أفرح ساعهـ كااملهـ الا ويطلع شي يخربهــا ..
أأعوذ بالله منك ياأبليس .. أن شاللهـ خير ....
.
.
.
بغـرفة جواهـر اللي كانت واقف مجابلهـ الدريشهـ وتطالع الشـارع اللي كان هادي نوعـ(ن) ما
تذكرت موقف أحمد معاهـا بالجمعيهـ .....
جواهر بقلبهـا ( شيبي مني ؟؟ ليش ويـن ماأروح ألقـاهـ ...!! معقولهـ صدف ..؟ بس مو كل مرهـ راح تكون شوفتي له صدفهـ ؟؟
المشكلهـ مهما أصدهـ وأحاول أبعدهـ .. هم ألاقيهـ قريب ... " تتحسس خدهـا " ياللهـ بغيت أنصفق اليوم لولاهـ ... " تتكتف " بس هذا مو سبب يخليني أعطيهـ مجال يلعب بذيلهـ ...... لو كان اللي ببالي صج .. أظنهـ يعرف بيتنـا وبيني وبينهـ طوفهـ .. ويقدر يجي ويخلي كل شي رسمي ...!!!
بس شكلهـ ناوي يلعب ,,,, واللعب معاي يتعب .... ومردكـ بتتعب ياأحمـد )
.
.
بالبيـت اللي جنبهم ..
وبنفس وضعيـة جواهــر .. كان أحمد واقف جدام الدريشهـ فكرهـ وعقلهـ وكيانهـ كلهـ عند جواهـر
كان مبتسم وهو يتذكر موقفهـ معاهـا اليــوم ....
( صج أنهـا قويه هالبنت ... كل يوم تكبر بعيني آآكثر وأأكثــــر .. ماهي سهلهـ وهذا النوع اللي يعجبني من البنــات .... وأأهم شي من ذي كلهـ
أنهـا مو من نوعية البنات اللي عرفتهم ,,, جواهـر غييير عنهم كلهم .. وبدون ماتدري ... خليتني اقطع علاقتي بكل بنت كلمتهـا ...
وماأفكر ألا فيهــا هي وبس ......لعبتيها صح يابنت بدر الـ(....)... )
\
/
\

عـنــد طلال اللي طول الطريج لبيتهـ وهو تفكيرهـ مشغول بأبوهـ وشنهي السالفهـ اللي يبيـه فيهـا !
تم يفكر أذا هو أرتكب غلطهـ هالايام ولهـ ضر حد ... بس تعب من التفكير ولا حصل أدنى شي يستاهل ينزف عليهـ ..
وقف سيارتهـ جدام باب بيتهـ .. ولا دخلهـا لأنهـ بيروح لسلمان بعديـن ..
ونزل منهـا ودخل ... البيــت ...
فتح باب الصالهـ ونقل نظرهـ فيهـا وهو يسكر البــاب ... جا بيروح الدري بس صوت أبوهـ وقفهـ
بوعبدالعزيز : طلال !!
طلال ألتفت لمصدر الصوت وأبتسم لما شاف أبوهـ : هــلا يبــه... السموحهـ ماشفتكـ ..
بوعبدالعزيز : تعال .. تعال .. أقعد ,,,
طلال جا وقعد بس مو قريب من أأبوهـ حيل ولا بعيد ..
بوعبدالعزيز بأستفسار : تبي شاي ؟؟
طلال : لا تسلم يبهـ .. مابي شي ...
بوعبدالعزيز هز راسهـ بتفهم وقال بعد سكوت قصير وهو يرفع نظرهـ لطلال : شرايك تشتغل معاي بالشركهـ .. تساندني وتساند أأخوك وعمك وعيالهـ ..!!
طلال اللي أستغرب حيل وأنصدم بعد من هالسؤال .. أأبووهـ يبيـه يشتغل بالشركهـ ؟؟؟ شصاير بالدنيـا !! قال وهو مبتسم بأرتباك : صراحهـ يبــه ......
قاطعهـ بوعبدالعزيز : اذا ماتبي كيفك على راحتك ماأبي أغصبكـ ... بس أنـا أقول أنك تشتغل بشركتك مع أهلك وناسكـ .. أحسن من ما تشتغل لحساب شركهـ ثانيــهـ !!
طلال ماسمع من جملة أبوهـ الا ( أهلك وناسك ) زادت أبتسامتهـ وقال : والله ودي يايبهـ .. بس مايصير أتركهم بعد ماوقفت على ريلي بأسبابهم ....
أنــا لولاهم يايبهـ كان لقيتني ضايع ... وماعندي لقمه أأكلهـــا ...... مايصير بعد ماساعدوني أتخلى عنهم .. مب حلووهـ بحقي.... وبعديـن أأنــا مرتاااح عندهم وااايد ... والشركهـ فيها عمي وعيال عمي وعبدالعزيز وانت طبعا .... تسدوون عني ...
بوعبدالعزيز تضايق حيل من كلام ولدهـ خاصهـ لما قال أنه لولاهم جان هو اللحين ضايع وماعندهـ لقمه ياكلهـا تذكرت لما طردهـ من البيــت ...
بس حاول يخفي هالشي وقال لطلال بتسأل : ماتبي تجي عندنا علشان أحنا نكفي ونوفي .. وله علشــان المشاكل اللي بينك وبينهم ......
طلال أبتسم وقال : لو السالفهـ جذي ... جان ماحضرت بالعيد وأنا أأدري أنهم موجوديــن .. كان ماحاولت أتقرب منهم وهو يصدوني كل مرهـ بطريقهـ أأقوهـ ..
جان مارحت وكلمت عبداللهـ علشان نفتح صفحهـ يديدهـ وذليت روحي بلا فايدهـ ..... لو السالفه جذي يايبهـ ,,,, صدقني ماكنت أتكلم مع واحد منهم
بس هذا مو طبعي .. ( يضحك بالخفيف ) يمكن كان طبعي أأأول ... بس اللحيـــن لا .....
بوعبدالعزيز أبتسم لولدهـ وقال : على رااحتك يبهـ .. سو اللي يريحكـ ...
طلال أرتاح أأكثر وأأكثر لما أبتسم لهـ أأبوهـ قام من مكانهـ وباس أأبوهـ على راسهـ وقال : يلا يبهـ أأنــا طالع تامرني بشي ؟؟
بوعبدالعزيز : حط بالك على روحكـ ..
طلال : ان شاللهـ .. يبهـ .. يلا عن أذنكـ ..
بوعبدالعزيز : أذنك معاكـ ..

طلع طلال من البيت وهو مو بس فرحان .. الا بيطير من الوناسهـ
هاليوم يوم الاخبار السعيدهـ .. وبايـن أنه أأبوهـ خلاص سامحهـ ..

بينما داخل عند بوعبدالعزيز
اللي حس أنهـ سوى أول خطوهـ وهي التقرب من ولدهـ ...
كل ماتذكر الحلم خاف يفقد طلال .... واليــوم بس .. قرر أنهـ يبيـن لطلال
أنهـ مسامحهـ ... لأنهـ صج صج .. حاسهـ أنهـ هالولد تغيييير

.
.

بيت فيصل

الساعهـ 8 بالليــــل ....


كانت لولوهـ قاعدهـ بغرفتهــا وهي للحيـن حازهـ بخاطرهـا التسطير المحترم اللي جالهـا من فيصل
ولو يموت ماتعطيهـ وي ..
بينما فيصل اللي خاس عند باب الغرفهـ يطق الباب يبيهـا تفتح بلا فايدهـ ...
فيصل : لولو تعوذي من أبليس وفجي البـــاب
لولوهـ بقهر : أأسمي لولوهـ مب لولو ... واذا تبي تنام روح نااام بالصالهـ ....... مااابي أأشوفك غصب يعني
فيصل : هذا جزاااي جااي أعتذر منج ؟؟؟؟
لولوهـ : مااابي أأسمع أأعذااااااركـ .... واللله لو أأوري أأهلي خدي الوااااارم بأسبابك كاان خلوكـ تطلقني
فيصل : زيـــن روحي وريهم ... ليش قاعدهـ بالداري للحيــن ..
لولوهـ بصوت خفيف : يبيهـا من اللهـ .. ( تعلي صوتهـا ) .. فيصل روووووووح لا تتعب عمركـ ماني فاتحهـ الباب
فيصل : لا بتفتحيييـنهـ .. أأعرفج مااهون عليج .....
لولوهـ : والله ماخذ مقلب بعمركـ ..
فيصل : زيــن عادي لا تفتحيييــن .. بناااام عند باب الغرفهـ ..... يمكن أأكسر خاطرج وتفتحييـن لي ....
لولوهـ : أحلم ...
فيصل تم واقف عند باب الغرفهـ ساكت ...
بينما لولوهـ قاعدهـ تتخيل شكلهـ وهو قاعد عند باب الغرفهـ وناايم .... عورهـا قلبهـا عليهـ رغم أنه طاقهـا
بس الحب عمي ,,,
قامت مشت بخطوات بطيئهـ لعند باب الغرفهـ وحطت اذونهـا ع البــاب ... بس لقت هدوء ...
قالت : فييييصلوووووهـ .. لا تسوي روحك مسكييييين وتنااام عند البـــاب .. باجر ورااااكـ دوااااااام ... روح نام بالصالهـ
ماسمعت رد ...
لولوهـ : فيييصل !!
ما من مجيييــب
فتحت البــاب شوي بتشوف أأذا راح ولهـ لا ...
بس لقتهـ واقف ومسند يدهـ على طرف البــاب : كنت أأدري أني مابهون عليج ..
جات بتسكر البــاب بس فيصل ماعطهـأ فرصهـ ودخل ....
لولوهـ تتكتف بتنرفز : آآآآآآفـ .. أأأأطلع برى ...
فيصل : شوفي أأنــا جااايج من تحت وراكب الدري ومتعب روحي علشان أأراضيج .. ترى أأذا نزلت حلمي أعتذر منج من يديد
لولوهـ : غلطاااان وماتعتذر هذاااا عيبكم ياريايل ...
فيصل يقرب صوبهـا : شوفي أأنتي لوفكرتي بسبب طقي لج اليوم .. بتعرفيــن أنهـ الغلط منج مب مني ... وله فيه وحدهـ تروح تطلع كلام على ريلهـا ..
لولوهـ : علشان أتأدب ...
فيصل : بس مب جذي .... وهالكم كف اللي خذتيهم ... علشان أأفهمج انهـ اللي سويتيـه غلط
لولوهـ بغضب : شايفني ياااااهل جداامكـ .... ( تحط يدهـا على خدهــا ) ... عوررررررتنـــي ..
فيصل وهو يبوس أطرااف أصابعهـ ويحطهم على خدهـا : وهذي بوسهـ .... للحيـن يعورج ...
لولوهـ تدزهـ : قص على ياااهل ... مب علي ...
فيصل ضحك بالخفيف عليهـا قرب صوبهـا وحظنهـا ... وهي صاحت على طووول
.
.
بيت بوفيصل
لبست شيخه عبايتهـا وشيلتهـا علشـان بتروح .. خلتهم يطرشون لهـا الدريول .. علشان عبدالله لا يسوي سالفهـ لطلال ...
طلعت من الغرفهـ مع مشاعل ... ونزلت تحت الصالهـ لقت عيسى اللي شاق الحلج ....
شيخه كانت بتضحك على شكلهـ بس ماحبت تبيـن لهـ انهـا رضت وقالت : ووووووخر عن البــاب بروح بيتنــا ...
عيسى مازال شاق حلجهـ شبريــن : هللله هلله يازعلان خف علينـا شويهـ ..
مشاعل لشيخه : ههههههـ خلاص شوشو سامحيهـ .. أنتي كريمهـ وهو يستاهل ..
شيخه : لا مايستاهل ..
عيسى وهو يطلع الورقهـ : زيييييين هاااج ...
شيخه تتكتف وبغشمرهـ بس طالعهـ منهـا كأنها تتكلم من جد: عما يرقمني عيني عينكـ ..
عيسى ضحك : ههههههههه حلووووهـ حلووهـ .. كثري منهــا ... لا صج هاااااج .. يمكن لما تقرينهـا ترضيــن
شيخه : وليش وااثق ؟؟؟؟؟
عيسى : آآفااا عليج حاااافظج عدل .... هاااج ولهـ ترى ترووح عليج مثل اللي قبلهــا ...
شيخه سحبت الورقهـ منه بقوهـ : أأشوف هاااااات ..... ( جات بتفتحهـا )
عيسى : لا لا لا .. مو اللحيـن حلاتهـا تفتحينهـا ببيتكم ...
شيخه تطالعهـ بشك : الله يستر منك ... خوفتي يطلع لي شي منهــا ....
عيسى : ذاابح لج زهيوي ( صرصور ) وحااطهـ دااااخل ...
شيخه بقرف وهي تحذف الورقهـ من يدهـا : آآآآآآآآآآآآآآآآآآآآآآآآآآآآآآآآخيييييييييييييهـ ..... يالوووسخ ....
عيسى ومشاعل ماتوا ضحك على شكلهـا بينما شيخه عصبت : ماافي شي يضحك ... وزهيويتك .. خلهم لكـ .....
عيسى بتسأل وهو يتصنع الغباء: أأتريق فيهم !!!
شيخه بقرف وهي عاقدهـ ملامحهـا : ياااااااالعفن ... والله أنك وووووصخ ونييييييييييييس ..... لوووعت جبدي لا باركـ الله فيكـ ..
عيسى وهو ياخذ الورقهـ : ولا فييييج .. ( يمد لهـا الورقهـ ) هااااج هاااااااج ... على طول صدقت ..... أنا خل أجيسج علشان أأجيس زهيويهـ ..
شيخه تتخصر : شقصدك ؟؟؟؟
عيسى : ياسلام ع المعصبييييـن .. ههههههههه ... ماأقصد شي ... أأخذيهـا ولهـ أأشققهـا اللحيـن ..
شيخه خذتهـا بطرف صبعهـا وقالت لمشاعل : أأشوف عطيني بوسهـ قبل لا أأروح ...( سلمت عليهـا بالخد .. )
وطالعت عيسى بغرور مصطنع وعطتهـ ظهرهـا ورااااااحت ... ومعاهـا مشاعل ووراهم عيسى ...
وصلتهـا مشاعل لعند الباب ودشت داااخل ..
بينما عيسى تم وااقف ليـن ركبت السيارهـ ورااااحت .....
بعدهـأ دخل ....
,
,
,
بالسيارهـ عند شيخه اللي أول ماحركت السيارهـ فتحت الرسالهـ على طول تقرى شكاتب لها فيهــا

( يسألـــــوني ليه دايم تزعلها
و أنت عارف إنها ماهي غلطانه
ما دروا إني إذا جيت أقابلها
زينها يزداد إذا جات زعــــــلانة

تزعــــل و ما أرضى غيري يرضيها
عمري ما أغليت أحد كثر ما أغليها
ربي سبحــــانه بعيني محلـــــــيها
كن ربي ما خلق غيرها إنسانه

ما هي عادية حشى ما هي عادية
كلـــــها طيـــــبة و رقــــة و حنية
كل مزيــــونة خـــــذت منها شوية
مصدر الحسن اللي في الأرض و أوطانه


.
.

ولا تزعلييييـن يالشيخهـ شيخهـ ... أن شاللهـ بتنخطبييـن قريــب ..
وحطـي تحت قريب خطوط .... بس أن شاللهـ مايكون شاااايب ريل بالقبر وريل بالدنيــا ...
شكلج معاهـ بالكوشهـ عجييييب لووووولـز ..
ع العموم ... آآسفيييــن .. وبلا دلع بنات ماصخ ..
ترى مايليييق عليج كلش ...

عواااااااااااس <--- على قولتج )


شيخه سكرت الورقهـ وهي مبتسمهـ .. رضت من قرت كلمات الاغنيــهـ ..
( شقصدهـ براح أنخطب قريييب ؟؟؟ معقولهـ يكون ...... !! لا لا ماأأظن .. يمكن جابها بغشمرهـ ماقصد شي ,,,,
والله أنك راح تينني ياعواس )
.
.
.
نهــاية الجزء الواحد والعشريــن


الجزء الثاني و العشرين

شيخه سكرت الورقهـ وهي مبتسمهـ .. رضت من قرت كلمات الاغنيــهـ ..
( شقصدهـ براح أنخطب قريييب ؟؟؟ معقولهـ يكون ...... !! لا لا ماأأظن .. يمكن جابها بغشمرهـ ماقصد شي ,,,,
والله أنك راح تينني ياعواس )

ألتفت عليها مهند اللي قاعد جدام جنب الدريول : شيخوووهـ ..
شيخه بدفاشه : هاااا !!؟
مهند بترجي : عفيه بخليه يمر الدكان ... زيــن !!
شيخه : شنوو يمر الدكان !! لالا ماافي ... لا وصلنا البيــت أطلب لك اللي تبيهـ ..
مهند بترجي : تكفييييييـن شيخووهـ .... باقي وايد ليـن نوصل البيــت .. وبعديـن لا درت أمي مابتخليني أشتري
شيخه : آآحســن .. بسك حلويــات ... مابترتاح ألا لما يصيدك السكري
مهند بغرور مصطنع: أنـا كلي على بعضي سكر شلون يصيدني السكري ؟؟؟؟؟
شيخه : مهند ترى مب متفيييجهـ لك ,,, أأقعد عدل وأنت ساكت ..
مهند بترجي .:أأول مرهـ أطلبج شي ....
شيخه : زييييـن زيييـن خلاص ... خلهـ يمر .. صدعتني ..
مهند لسايق : مر على أأقرب دكاان ....
السايق على طول غير وجهته وراح لأقرب سوبر ماركت ...
.
.
بينما شيخهـ رجعت فتحت الورقهـ وقرت المكتوب فيهـا من يديد ...
بتموت وتعرف أأذا كان يقصدهـا ,,, ولــه كاتبهـا بطيب نيه !!

,
,
,
بيت بوفيصل

دخل عيسى وهو يتخيل شكلهـا لما تقرى المكتوب دااخـــل ...
عيسى بعد ضحكهـ قصيرهـ : هههههـ ... أن شاللهـ تفهمهـا مو تصير لي غبيــه .. ويمر عليهـا الكلام مرور الكرام ..... ( يطالع السما فوق ) .. بفــاتح الوالدهـ بأقرب فرصهـ ... مافيني أصبر زيادهـ ,,,,
.
.
بينما داخل أول مادشت مشاعل البيـت ألتقت بأبوهـا
اللي ناداهـا تقعد معاهـ ... بالصالهـ
مشاعل وهي تقعد قالت بأنتباهـ : خيييـــر يبـــه ؟؟ في شي !!؟
بوفيصل قبل لا يبدأ كلامهـ قال ببتسامه : آآوووهـ .. مغيرهـ لون شعرج أأشوف ؟؟ شطاري عليج!!؟
مشاعل ببتسامه خجل خفيفه : شفت شلوون يبــهـ ,,,, قلت أأغييير شوي .... بس شراايك ؟ حلوو مو!!!؟
بوفيصل : أأيوه حلو ..بس أنتي اللي محليتـهـ مب هو ..
مشاعل أبتسمت زيادهـ بخجل ... : مشكور يبهـ ..
بوفيصل قال بعد سكوت دام ثواني : هاا ماقلتي لي فكرتي بالموضوع ؟؟؟
مشاعل أبتدت تتلاشى أبتسامتهـا تدريجيـ(ن) : آآآي موضوع ؟؟
بوفيصل : موضوع خطبتج من نايف رفيج أخوج !!؟؟ الريال ينطر الرد ...
مشاعل بصدمه خفيفه : وأنتوا مارديتوا عليهـ ....؟؟
بوفيصل : لا ماردينـا ... لأنهـ ردج علينـا أأول ماقلنالج .. كان متوقع,,,, فقررنـا ننطرج تفكرييييــن بالموضوع
مشاعل عقدت ملامحهـا بالخفيف: بس آآنـــا قلت لكم من البدايهـ ماأبيـــه ,,, معلقيـن الريال جذي شلهـ ..؟
بوفيصل يحاول يتكلم بحكمه ويتمالك أعصابهـ شوي: ممكن أعرف ليش ماتبيــنه ؟؟
مشاعل : واحد ماأعرف عنهـ ألا أنه رفيج أأخوي ... وماأذكرهـ كلش ألا كم مرهـ كان يجينا وأحنا صغـــار ,,, وملامحهـ كلش ممسوحهـ من بالي ..شلون تبيني أأخذهـ .. ؟؟؟؟.. وبعدين السبب الرئيسي والاهم من ذي كلهـ ... هو أأنــي مابتزوج غيـ....
قاطعهـا بوفيصل وقال : زيييــن حلات الزواااج يكون وأنتوا ماتعرفون بعض ... تكتشفون بعضكم مع الايـــام ,,,, ومب شرط تحبينهـ قبل لا تاخذينهـ
واايد اللي حبوا بعد الزوااج .. وأأكبر دليل أنـا وأمج ...
مشاعل تحاول تقنعهـ : بس يايبه جيلكم غير عن جيلنـا .. وناسكم غير عن نااسنا.... وتفكير قبل غير عن تفكير اللحيييـــن ,,,, وصرااحهـ مستحيل أأخذ وااحد بس لأنهـ أأخوي يعرفهـ .....؟؟؟!! القريب أأولى ...!!
بوفيصل ماركز على أأخر كلمتيـن بكلام بنته فقال بشدهـ شوي : شووفي ..!! الريال أأحنا نعرفهـ من عمر ,,,, هو ولد خير ونعمه وبيعيشج نفس عيشتج هني عند أأهلج ويمكن أأحسن بعد ,,وأذا على الاخلاق مااااعليه كلام الولد ... خلوق وطيب والكل يذكرهـ بالخير ...... أأما سالفة جيلكم وجيلنا وناسكم وناسنــا هذي مالهـا دخل بالزوااااج ,,,,,,
مشاعل بأصرار : بلا لهـــا دخل ونـــص ... شنو أأأخذ وااااحد ماعرفهـ ..بس جذي خذوهـ فغلوهـ !!!!...
بوفيصل : ترااج صكيتي رااسي ماعرفهـ وماعرفهـ ,,, شنو لازم تضربيـن صحبهـ معاهـ قبل لا تتزوجينهـ ... بتعرفيــنــه عدل بعد الزواااااج
مشاعل وهي تقوم بعنااد وأأصرار أأقوهـ : ماااابيــــــــهـ .... ( تطالع أأبوهـا ) آآنـــا ....

قطع كلامهـا نزول عبداللهـ وجوااهــر اللي قطعوا عليهم النقاش
وكان بايـن أأنهـ أأعصاب عبداللهـ رخت شوي ....
جواهــر : هااااااااااي ......
بوفيصل بدون نفس : هـــلا ....!
جواهـر بستفسار بعد ماشافت ملامح أبوهـا الغاضبهـ وملامح مشاعل العنيدهـ : شفيييييكم !!؟
بوفيصل : تعالوا شوفوا أأختكم .... الظاهر مابترتاح ألا لما تعنس
مشاعل لأابوهـا : قولهـا يبه من الاول خاايف أأعنس وأأطيح بجبدكم ..... لا تخاااف مابطول عندكم ؟؟
عبدالله اللي كانت منبطهـ جبدهـ بالاساس منهـا قال : مشااعل عدلي أأسلوبج وشوفي من قاعدهـ تكلميــن ....
مشاعل لعبدالله : أأنــا قاعدهـ أأكلم أأبوي ... لا تدخل أأنت .....
عبدالله بحدهـ : لا تعلييييين صوووتج ساامعهـ ...
بوفيصل لعبدالله : عبدالله خلاص ... أأنــا بتفاهم معاهــا ...
مشاعل لأبوهـأ : مااااابي ناايف .... غصب هوووو !!!! ( تكلم عبدالله بعناد ) رووح قووول لرفيجك ماعندنـا بنات لزوااااج .. وخل يروح يدور عروس ببيت ثاني
عبدالله بعناد أأكبر من عنادهـا وبلهجه أمر : لا بتاخذينهـ رضيتي وله أنرضيتـــي ,,, لا تقعديــن تدلعيييين وتسويـن روحج كلش ... اللي بعمرج طاابور عيال وراااهم ....
جواهـر لعبدالله : عبدالله بلا هالاسلوب ... ومن حقهـا مشاااعل ترفض اللي ماتبيــهـ ...
عبدالله لجواهـر : لا مو من حقهــا ......
مشاعل قاطعتهـ : بلا من حقي ... ومب بكيفك تقرر مصيري وحيااتي اليايهـ ...وتفرض علي كلامك... أأنــا بكيفي أأختار الريال اللي أأبي أأعيش عمري معااهـ ... مب أأنـــت ....
بوفيصل يتكتف بلمحة أستهزاء غاضبهـ: ومنووو أأن شاللهـ هاالللي راحمتهـ من بد الكل وبتاخذينه !!!
مشاعل بكل ثقه قالت : طلال .... آآآآبي طلال ..
بوفيصل بحدهـ وبسرعه قالـ: يخسسسسي هالتبن ياااخذج ......
مشاعل : ألا بياخذنــي ..أأنــا لهـ وهو لي..خلاص آنـا سامحتهـ ,, و رضيييت عليهـ ونسيت اللي سواااهـ فيني ..... وماأبي غيرهـ
عبدالله بحدهـ : ماااياااااخذج لو على قص رقبتي ,,,, الظاهـر أأنتي مشتاقهـ لعذاااااابهـ ....
مشاعل غرقت عيونهـا بالدموع وقالت بتحدي : نــارهـ وعذابهـ أأرحم من جنتكم .....
بوفيصل : أأذا السالفهـ جذي,,, مابتاخذيــن ألا ناايف وهذا أأخر كلام عندي ....... وبشوف شرااح تسويــن
عبداللهـ : هالنايف اللي مب عاجبج بيعزج وبيحفظ كراامتج ....وله أنتي مايعجبج الا اللي يهينون كرامتج ويدوسون عليهـــا ...!!!
مشاعل تصرخ بويهـا : آآآييييــه يعجبوووني زيييييــن .... أأذا أأنا حبيتهـ من يديد فأنتوا كلكم مشتركيــن بهلـ شي ...... ومحد راااح يقدر يزوجني هالناايف رفيجك لو شيصير ..... ( تصرخ ) لووو أأمووووت مااأأخذ رفيجك العفن
بوفيصل يمسكهـا من شعرهـا الاسود : أأأألا بتاخذينهـ وعن طوالت اللسان لا أأقصهـ لج ....
جواهـر رااحت بسرعه صوب أختهـا وسحبتهـا من يد أأبوهـا وحظنتهـا : يييييييبـــــــه ...!!! مايصير جذي الله يهداااااكـ .. هي ماتبيه لا تغصبوونهــا ...
بوفيصل : عيل تبينهـا تااااخذ الخااايس طلوووول .....
جواهـر اللي كانت عند كلمتهـا لما قالت لمشاعل انهـا سامحت طلال قالت : آآآآآيـــه تاخذ طلال داامها تبيـــهـ .. البنت أستخاااارت وراحتهـا مع طلال مب مع ( تطالع عبدالله ) ناااايفـ ... ( ترجع تطالع أأبوهــا ) .... وطلال اللي تعرفونهـ مااات ورااحت أأيامهـ ..... طلال تغيييـــر واأأنــا شاهدهـ عليهـ
بس أأنتوا الحقد والكرهـ عاميكم عن هالشي .......
عبدالله بأصرار : لا مابتاااخذهـ ... وأأنـــا عند كلمتي .... و مستعد أأأدق عليهـ اللحيـن وأأقوله البنت مواافقهـ ... باجر يخطبونهــا ... والخميس زواااجهـا ( يكلم مشاعل ) وأأأحطج عند الامر الواااقع يامداام
مشاعل وهي تبتعد عن صدر أأختهـا وتقول بكل كبرياءهـا وعنادهـا : لو تقول أأأنك ريــــال سوااااهـــا ..... والله محد بيتفشل غييييرك ... لأني مستعدهـ أأطلع لهم وأأصرخ مااابيه أأأبي ولد عمي بس هم غصبوونـــي ,, يلا سووهـا دامكم مشتهيــن تتفشلوووون وتضيييع سمعتكم
مايمديهـا تخلص كلامهـأ الا جالهـا ذااك الكف اللي خلاهـا تطيح بحظن جوااهـــر من يديد .. بسبب يد بوفيصل : لا ياجليلة الحييييييــــا ...!!!.
( يسحبهـا من شعرهـا من حظن جواهـر اللي حظنتهـا بقوهـ ويقول ) لوفييييييييج خييير سويهــا ... صدقيني دفاانج على يدي ... وناااااايف بتاخذينهـ يعني بتاخذينهـ وعن المرااادد
مشاعل تبتعد عن أأبوهـا بعد ماترك شعرها وقالت وهي تصيح وصوتهـا يتقطع من الصياح : مااباخذهـ .. ماأبيهـ .... والله ماأأخذهـ ( جاتهـا فكرهـ جنونيهـ بهلـ لحظة )
راااحت تركض المطبــــخ وخدهـا مازال رطب بدموعهـا....
والكل زاااغو عليهــا ... ورااحوا لحقوهـا على طووول وأول من دش المطبخ كان بوفيصل اللي أنصدم أنهـ مشاعل ماسكهـ سجيينهـ وحاطتهـا على يدهـا مكان الشرااين وتصيييح من قلبهـا : زووجوووني أأياااااااهـ غصب ... يلا زوووجووني !!!!!
بوفيصل اللي تخسبق لما شافهـا... بنفسهـا للحيــن ماتعدت الازمهـ النفسيهـ وكل شي ممكن تسويهـ : مشاااااعل شتسووويـــن ... !!!!!!
جواهـر جات ومعاهـا على طول عبدالله
جواهـر حطت يدهـا على حلجهـا وبخوف كبير قالت: مشاااااااعل لا ..... !!!!!!!
عبدالله دخل المطبخ وهو يحاول ياخذ السجين منهـا و يحاول يخفي خوفهـ بنبرتهـ الجديهـ ورغم هذا كان الخوف مسيطر على ملامحهـ ببراعهـ : مــ .. مــشـــ..ــاعل ... لا تتهــ ... ــوريــن ..... حرااااام اللي قاعدهـ تسوينهـ ..
مشاعل تصرخ وترجع لورى : لااااااااا تقرررررب صوبي .. تبي تزوجني لرفيجك الخاااايس ..... يعني هذا مب حراااام .. مب حرااام انك تغصب أأختك بنت أأمك وأأبوكـ على واااحد ماتعرفهـ ..... أأنــا أأأبي طلال وغييييرهـ ماراح أأخذ لو أأعنس ... ( تكلم أأبوهـا ) تسمع يبهـ ... لو أأأعنس ماراح أأأخذ غيييير طلال .....
بوفيصل : بس طلال مايستاهلج ....
مشاعل : بلا يستاهلنــــي .... آآآآآحبهـ ... طلال ولد عمي وأأولى فيني من الغرررريب ... آآآآآبييييــه .. خلوني أأخذهـ ..... وأأذاااا صــار فيني اللي صار قبل .. لوموني عاتبوووني ..... أفرضوا كلامكم علي بس اللحيـن لا ,,,, أأنــا أستخرت وراااحتى مع طلال مب مع نااااايف



عبدالله يقرب صوبهـا زياادهـ بحذر ويقول وكأنهـ يكلم ياهل: زيييــن بتاخذيــن طلال ... بس هاااتي السجيييــن
مشاعل ترجع زياادهـ لورى : مااااابي ... أأنت جذااااااب أأعرفك ماتحبني ..... دومك تسوي الي يضايقنـــي .. دوومكــ حاط دوبك من دوووبي ...
أأأأأنت تكرهنـــي ...
عبدالله بصدمه وكأنهـ ماتوقع أبدا يسمع هالكلام ... ومن من ؟؟ من أأخته اللي يخاف عليهـا ويدور مصلحتهـا ..!!: أأنــا !! ,, أأنــا يامشاعل أأكرهج ...... ؟؟؟؟
مشاعل : آآآيـــه أأأأأأنت ........ ( تصرخ ) آآآآببببيي عييييييســــى ,,,, نااادووولي عيسى ,,, هو الوحييييد اللي يحبني بهلـ بيت ,,
عبدالله يقرب زيادهـ : مشاعل آآنـــا أأبي مصلحتج .... ماأأأبيج ترجعيييـن نفس قبل ....... ماأأبي أرجع ألومج وأعاتبج من يديد ... وحتى أأبوي وامي والكل ... محد يبي يشوف دموعج من يديد ......
مشاعل صرخت لما قرب صوبهـا عبداللهـ : لاااا تقرررررب ,,,,!!! ماااأصدقك .. مافي حد يسوي بأختهـ مثلك ...... آآنت تدور مصلحة رفيييجك .. ( تمسح دموعهـا ) .. شلون ترضى عليه يااخذ وحدهـ مينونهـ ....!!!! عبالك بيستحملني طوول عمرهـ ,,,, مردي برجع لكم مطللللقهـ ...... بس مع طلال لا ... مابيصير هالشي ... لأنهـ يحبنــي
بوفيصل : ومن قــال أأنـــــج ميــنونهـ من الاساس.......
قاطعتهـ مشاعل : آآآنت ... عيل اللي ياخذونهـ مستشفى الطب النفسي شيسمونه ؟؟؟ لا تقول لي مريض نفسييـن .. لأنهـ هذي تحسيين للكلمه اللي كلكم تخاافون الناس تلزقهـا فيكم ..... أأأنـــا مينونهـ وهذا الوااقــع ..

شوي الا عيسى داش المطبخ بما أنهـ جواهـر راحت تناديه أاول ماصرخت مشاعل ( أأبي عيسى )
عيسى أنقبض قلبه وخاااف وقال : مشااااااااااعل !!!!! ينيييتي !؟؟
مشاعل بضعف لأخوهـا : عيسى ...!! ( بأسلوب يقطع القلب وهادي ) عيسى بيذبحوونـــي ....... مايبوني أأخذ طلال ..
عيسى بصدمه : نعم !!!! تاخذيــن طلال !!!؟
مشاعل تصيح : أأأيــووهـ ... مااابي نايف أأبي طلال .... عيسى تكفى فهمهم .... أنت قلت لي بتوقف معاااي
عيسى : أأأيه أأنا قلت هالكلام ... بس ماقلتي لي أأنج تبين طلال !!!!!!!
مشاعل بغضب : يعني شنووو ؟؟ ماااأأخذ طلال !!!!!!! ليييش صرت نفسهم .. بيوم وليله تغير كلامك وتصير ضدي
عيسى اللي متوتر لأبعد درجهـ ... مايقدر يوافق على زوااجهـا من طلال ... وبعد مايبيهـا تضر نفسهـا دخل المطبخ وقال : زيييــن هدي السجيييــن !!
مشاعل اللي لزقة بالطوفه : ماابي ... ولحد يقرب مني .... ترى والله أنتحر .. دنياااا طلال مو فيهـــا ماااااأأبيهــا ..
عيسى مايدري شلون قالهـا يمكن من خوفهـ على أختهـ : بتاخذييييـن طلال ... وأنــا اللي بوقف معاااج ..
عبدالله ألتفت عليه : ينيييــت ...؟؟؟؟
عيسى يصرخ بويه عبدالله : تبيييهــا تمووووت !!
عبدالله تلاش الكلام من بالهـا لما سمع جملة عيسى وخاصه بعد ماحلل جملته عدل ... ( مشاعل تموت !!! ) مايبي يفكر بهلـ شي حتى !!!
عيسى لمشاعل بلهجه آمر : هدي السجيييـــن يامشاعل ...!!
مشاعل بضعف يقطع القلب : عيسى لا تجذب علي ,,,,
عيسى : والله وهذااني حلفت بالعظييييم .. آآنـــج مابتاخذيــن ألا طلال ,,, لو شيصير .....

بوفيصل كان واقف يرااقب عيسى اللي قدر بسهولهـ يأثر على مشاعل تم يتقرب منها لحد مامسك السجييـن وحذفهـا بعيد وحظنهـا
وكأنهـ عيسى أأبوهــا ... مب هو !!!..

مشااااعل تتعلق بثوبه وتصييح من قلبها : عيييسى تكفى .... !! فهمهــم
عيسى يحظنهـا بقوهـ بعد ماأرتاح نسبيـ(ن) : لا عااااد تسوين هالحركهـ مرهـ ثااانيهـ سامعتني .....
( يحظنهـا بطريقهـ أأقوهـ وكل مالزقت بصدرهـ كل ماأرتاح أأكثر عليهـا ) .. بتاخذيييـن طلال .. صدقيني ......
عبدالله قلبه عورهـ حس أنهـ مشاااعل كارهتهـ ,, أأختهـ تكرهه ... وتعتقد أنهـ يكرهـا ....!!
طلع من المطبخ وهو ناااوي على نيـــه ,,, بيزعل ناايف .. خل يزعل ..... أأهم شي رضى مشاعل !!

وبوفيصل بعد مامر هالمشهد أمــام عينهـ وهو واقف مب قادر يسوي شي وكأنهـ معلق بيـن السما والارض ..
خايف يتحرك من مكانهـ وتنتحر أأغلى البشر عندهـ ....بسبب خطوهـ طايشه !!!

دخل المطبخ .. بعد مامرت جنبه جواهـر وراحت لمشاعل تحظنهـا بمشاركة عيسى بقوهـ ..
بوفيصل لما صار واقف جنبهـا حط يدهـ على ظهــر بنته وقال : مشـــاعل .....
مشاعل تصيح بصدر عيسى : مااااابيــــه يبه ... بلييييييز .. مابيــه
بوفيصل بعد ماسحبهـا من صدر عيسى وحظنهــا بقوهـ وكانت أأول مرهـ يحظن فيهـا بوفيصل وااحد من عيالهـ بهالحنان : مااابتاخذينهـ خلاص ... بس لا تسويــن هالحركهـ من يديد ....
مشاعل حظنت أأبوهـا بقوهـ وصاحت بطريقهـ أأقوى .... كانت محتاجهـ هالصدر الحنون والداافي من زمــــان ,,,,
,
,
,
بينمــا بسيارة عبدالله اللي كان متجهـ لبيتهـ .. وراح يقول لهـ كل الكلام اللي يدور ببالهـ اللحيــن
مشاعل كانت ومازلت وبتم غاليهـ عليهـ ..... ومستحيل يخسرهـا علشـان أأي شخص
هي تبي طلال ... خلاص خل تاخذهـ .... محد بيندم غيرهــا .....
بس أأهم شي .. ماتكرهــ ... مااتـــكــــــــرهـ !!!
صعبه واايد أنهـ حد من أهلهـ يكرهـا ,, شلون لو كانت آآختهـ الصغيرهـ ودلوعة البيت..!!؟؟
هذا وهو ماذاق ثلث اللي ذاقه طلال من كرهـ الاهل ,,, وحس بألم كبير يعتصر قلبهـ
مابالهـ لو أنهـ كان مكان طلال والعالم كلهـا عايفتهـ ومحد جنبهـ !!!
شكان راح يصير فيه ؟؟؟
صج حب الاهل نعمــه ...!
.
.
.
بيت بوعبدالعزيز
وصلت شيخه وجنبهـا مهند اللي خم الدكان وطلع ... بكيستـين حلاويـات يقول حقهـ وحق صالح مع أنهـ شيخه شاكهـ فيه
مهند راح سيدهـ فوق لغرفته .. دخل لقاهـ يلعب سوني : أأأنت ماتشبع لعب ... أربعه وعشريــن ساااااعهـ مرتز هني
صالح : ماصدقت أفتكـ منك ويفضى لي الجو ,,, ألا أنت جااااي ...!!! ( يطالع أأخوهـ ) أأنا قايل لأمي ماأبي أأسبح اللحيــن لآنه بيروح نص الوقت ع الفاضي
مهند : المهم المهم هــاك ( حذف عليه كيست الحلاوهـ مالته ) ... شريت لك معاي ...
صالح أأخذ الكيس بفرحهـ : وااااو ... شكــرا
مهند وهو يقعد على طرف سريرهـ وينثر الحلويات : العفو ,, شفت أأنــا أأشتري لك لا رحت الدكان مب انت ... همك بطنكـ ...

دخل عليهم عبدالعزيز وبايـن أنهـ بيطلع
عبدالعزيز بعد ماشاف الحلويات : يااسلاااااام ... من شااري لكم ؟؟
مهند : آآنـــا ....
عبدالعزيز بستغراب : متى رحت الدكان ...؟؟
مهند : من شوي ..... توني رااااااد أصلا .. شوااااخ خلتني أأشتري على كيييفي
عبدالعزيز بأندهاش : رااحت معاك شيخه الدكاان ؟؟؟
مهند : آآيــــــه .....
عبدالعزيز : ومن سمح لهـا ؟؟؟؟؟
مهند يطالع أأخوهـ ببراءهـ وعفويه : آآآنــــا !!
عبدالعزيز وهو طالع من الغرفهـ : على كيفكم أنتوا ...؟

توجهـ لغرفة شيخه وفتح الباب بدونه لا يطقهـ
كانت شيخه منسدحه على سريرهـا بالعرض ورافعه يدهـأ لفوق وتقرى رسالة عيسى للمرهـ ألف ... والابتسامه على ويهـا
بس من فتحت البــاب اللي رضخ بالطوفهـ خشتهـا بسرعهـ ورااهــا .. وقالت بخوف : شفيييييييييييييكـ ..؟ جذذي يفتحوون البـــاب
عبدالعزيز : آآسفيييـن ياأنــسه شيخه ...... ماحبينا نزعج سيادتكم !!!
شيخه ترجع خلصه من شعرهـا لورى : خييير شفيك داااش علي وبرااسك الشــر ..
عبدالعزيز : زييـن أنج وفرتي علي المقدماااات .... من سمح لج تروحيــن مع مهند الدكاااان ؟؟؟ عبالج ياااهل !!!!! مااااتدريييــن أنهـ هالدكان كل شباب الفريييج متيمعيييييـن فيهـ ...
شيخه : لحظة لحظة .. حبيبي من قال لك هالكلام ؟؟؟
عبدالعزيز : مو مهم من قالي ... أأبي أأعرف شلون تروووحيييــن هناكـ ؟؟ ماتستحييـن ؟؟؟
شيخه بقوة شخيصه : آآولا ياأخ عبدالعزيز أأنــا كنت ببيت عمي ... وبالردهـ رجعت مع الدريول والزفت مهند اللي أأكيد حط على السالفهـ بهارات من عندهـ .. كان موجود قال يبي يرووح الدكاااان ومرريينــا له لسوبر ماركت,,, ونزل وأأأخذ اللي يبيه ورجعنا .... صار شي ؟؟؟
عبدالعزيز بعد مارخت أعصابهـ شوي ورفع واحد من حوااجبه : يعني مانزلتي ..؟؟
شيخه : شقالولك عني ,,, ماأأستحي وله من هالبنات اللي مطيييحين هنااااكـ ومافيهم حيا !!
عبدالعزيز فهم السالفة : أأهــااا ... زيـــن أأسفيين ظلمناااااج
شيخه : يلا برى برى ... ( تقلد كلامهـ ) " أسفين ظلمناج " بغيت تذبحني وأأخرتهـا تقول أأسفييـــن ظلمناج ... وين أصرفهـا باللهـ
عبدالعزيز بشاعريه : ببنـــكـ حبي وعشقي وهياامي ...
شيخه بدفاشه : روووح أأذلف قول هالكلام لساارووووهـ مب لي ,,,,, تقدر تقص عليهـا مهب علي ,,,, ( تتكتف ) واللهـ ... قال ببنك حبي قال ....
عبدالعزيز بضحكهـ خفيفه جدا : ههه زييييــــن .. برووح أأقول لهــا ولا تزعلليييـــن ....سلام.... ( طلع من الغرفة ووقف عند الباب وقال بعد ماطالعهـا ) آآآسفييييــن !! ههه
طلع من الغرفه وسكر البـاب ورااااهـ

شيخه وهي تتنهد بأرتيااح : قطيييعهـ صرقعنــي .... نساني الكلام اللي قريتهـ كله ...
خذت الورقهـ من وراهـا ورجعت تقرااهـا من يديد ...



.
بينما عبدالعزيز توجهـ لغرفة مهند وصالح ..
دخل عليهم ولقاهم غرقانين بالحلويات توجهـ لمهند وقال : أأشوف أفتح كيستكـ ..
مهند بستفسار : شحقه ؟؟؟
عبدالعزيز : عقاب لك علشان ماتقول حجي محرف .... باخذ لي من عندكـ ...
مهند : لا واللهـ أأنــا قلت الصج ماجذبت ...عبالك أنا صلوووح
صالح لمهند بتنرفز: شسويت لك الللحييين ......
عبدالعزيز يدخل يدهـ بكيس مهند ويدور له حلاوهـ ياخذهـا : بس بس .. لا طلعت آنـا كملوا نجرتكم ...... ( أأخذ لهـ حلاوتيـن مصاص وقال ) هذا علشان ماتعيدهـا ....
مهند شوي ويصيح : والله أأعلم عليك أأبوي ,,,,
عبدالعزيز وهو طالع : رووح علمهـ .... مع السلامهـ ....

طلع من الغرفهـ ...
مهند حذف الكيسه جنبه :والله أأورررريه الخاااااايس ... ( يلتفت على صالح ) عطننيييييي
صالح يحظن كيسته لصدرهـ : لا واللهـ .... عندكـ ...
مهند : عطني حلاوه مصاص بدل اللي خذااااهــا ....
صالح : مالي خص مااااافي ... ذولا مالوتي ....
مهند : آآنـــا شااريهم لك .....
صالح يقوم يوقف : مشكلتك
.
.

بغرفة طلال كان توهـ طالع من الحمام سابح وحاس روحهـ نشيط
والابتسامه مافارقت ويهـا اللي رجعت له الحياهـ من يديد ...
وقف جدااام المنظرهـ يمشط شعرهـ المبلل ويرجعهـ لورى ..... كان شكلهـ طالع أحلى وأحلى
وبشرتهـ منوورهـ من الفرحهـ اللي أجتاحت صدرهـ مرهـ وحدهـ ...
بعد ماخلص من تمشيط شعرهـ ... رش لهـ رشتيـن من عطرهـ
وراح قعد على سريرهـ ... وطلع لهـ كم ورقه مالت الشغل جايبهم معاهـ البيـت على أنه بيشغل روحهـ فيهم
حطهم على السرير وأبتدت يشتغل ... بس هالمرهـ مش بكئابهـ ..
لا ... هالمرهـ الابتسامهـ مافارقت ويهــا نهائيـ(ن)
.
.
.
وقف عبدالله سيارتهـ جدام البيــت ... وبندهـا ع السريع ونزل منهـا
وتوجهـ للبـــاب .. رن الجرس كم رنهـ ورى بعض وتم ينطر حد يفتح لهـ ...
شوي ألا الخداامه فاتحه له
ولما تأكد منهـا أنه الشخص اللي يبيـه موجود ... دخلتهـ الميلس وهي راحت تناديهـ .....
,
,
,
دخل عبدالله وقعد بالميلس بأرتبـــاكـ ...
مو مصدق أنهـ هو اللي قاعد يسوي هالشي ....
هو يرضى بطلال ويــبديـه على رفيج عمرهـ نــايف ....
يقول لنايف أنهـ أختهـ رافضتهـ علشان بس مشاعل تقدر تاخذ طلال ؟؟ بدون عوائق !!
صعبـــه وااايــــد
طلال نــذل ... بس نايف مايعرف لنذالهـ طرريج ...
طلال يتلاعب .... ونايف ريال سيدهـ ماعندهـ يميـن ويســار ..
طلال لعب بقلوب بنات واايد غير أختهـ
بس نايف ماعندهـ هالسوالف ,,, وأأكيد مشاعل راح تكون الاولهـ والاخيرهـ بحياتهـ
شلوون يرفض الزيييــن ويبدلهـ بواااحد شيييـن !!
عبدالله وهو يشد على قبضة يدهـ : الله يسامحج يامشاعل .. الله يسامحج ....!

دقايق الا باب الصالهـ ينفتح ويدخـل وهو يقول بستغراب: أنــت !!
عبدالله وقف وهو يطالع هالآنساان اللي يكرهـا أأكثر من كرهـا لـ ألد أعداائهـ قال : آآآيـــه أأأنـــا !!؟
طلال وهو يسكر باب الميلس : قالوا لي سلمان يبيـنــي !!!! مو ولد عمي ...؟
عبدالله بنبرة ثابته وجامدهـ : لأني عارف أأنكـ ماراح تنزل لو دريــت أأأنــي جااايكـ مب سلمــان ...
طلال يبتسم بطريقة ثارت الدم بعروق عبدالله : لا حبيب قلبي ... أأنــا ماني مثلكم .. صحيح ضريتوني واايد .. وأهنتوني .... بس هذا درس ,,,, وأأنــا قاعد أتعلم منهـ ,,,,, ومستحل أرفض أأقابل وااحد منكم لو شتسون ... صحيح أأخر مرهـ كلمتك فيهـا قطعت أأخر أأمل كان جداامي ,,,,, بس بعد مايأست .. مردهـا الغشاوهـ اللي جدام عينكم بتنزااح بيوم .. وبتشوفوني بشكل يديد ,,,,,
عبدالله يأشر له بصبعه : شوووف أأنــا مب جاااي أأسمع محاضرتك ذي..... أأنــا جاي أأقولك كلمتين ورد غطاهم....
طلال بتجاهل لكلام عبدالله وهو يقعد: أأسترييح ... أستريح ... شتشرب شاااااي ولهـ قهووهـ ؟؟؟ تراااكـ ولد عمي قبل لا تكون ضييف .. وواجب نضيفك مب عدلهـ تجيني لمكاني ولا تشرب شي .... مب أأصول هذي..
عبدالله رااح صوب طلال ومسكهـ من ثوبهـ ووقفه : أأأسمعني ياطلال ..... أأنـــــا بنفسي مب طاايقك.. ولا طاايق أأشوف رقعة ويهكـ ... لا تحدني أأسوي شي أأندم عليهـ ..
طلال يبعد عبدالله عنهـ بكل ثقهـ وكمل ببتسامه وهو يعدل ثوبهـ : أأظــــن مب جذي يتعامل وااحد محترم مثلك مع نذل مثلي ... صح !!
( يسوي روحهـ يفكر ) مب لازم تكون أأرقى شوي ..؟؟
عبدالله صرخ بصوت عالي : لا تستفزنـــي !
طلال : ماأستفزيتك ولا شي ,,, أنت اللي شااااب ضو ,,, هد أأعصااابـــكـ ..... وروق .. ترى أول وتالي أنت اللي بتتعب مهب آآنـــا ....
عبدالله عض على شفته بتنرفز وقال بغضب وبلهجه غاضبهـ مستفزهـ : أأسمعني ... أنا ماادري أأأنت شمسوي لمشاعل مخليهـا متعلقهـ فيك جذي ..... بس والله ياطلال أأأن سمعتهـا بيوم تشتكي منك .... لا يكون ذبحك على يدي .. حتى لو أدخل السجن عااااادي عندي ,,, أأهم شي أأني أأفك العالم من شركـ ....
طلال مافهم عليه : شقصدكـ بهذااااا كلهـ....
عبدالله يصرخ : مشاااااعل رفضت ناااااايف اللي يسواااكـ ويسوى عشرة من أأأشكااال أأشكااالكـ ... ومارضت بغيييـــركـ ..... ومن جذي أأنــا جاااي علشان اأقول لك لو تبيهــا تدل بيتهـا تعال وأأخطبهــا.. أأأمــا أأذا كنت تتسلى وتلعب فيهـا مثل قبل أأأحذركـ أبتعد عنهـا ... لأني ماني عبدالله اللي تخبرهـ ,, وماني سااكت لك هالمرهـ ,,,,,
طلال اللي مافهم الكلام عدل أو نقدر يقول ماأستوعب هو ياخذ مشاعل ؟؟ شسالفه !!! قال : وحدهـ وحدهـ علي ,,, تراني مب فاهم شي ....
عبدالله يضربهـ ضربهـ وحده على صدرهـ بقوهـ بغى يكسر القفص الصدري مال طلال وقال : عنك مافهمت ..... أأذاا تبيهـا تعال أأخطبهــــا .. ولو تقول أأنك طلال نزل دمعتهـا وشوف آو ألعب بذيلك مني وله منااكـ .. ( بنظرات أحتقار قال ) .... عن أأأذنك يا .. ( بستهزاااء ) يا ولد عمي ....!

مشى من جداامهـ على انهـ بيطلع من الميلس بس وقفت خطواتهـ لما فتح الباب وقال وهو يطالعهـ من فوق لتحت : ماأأوصيك جهز كفنك ...
( وبعد ماعطهـا كم نظرهـ طلع وهو بينفجر من العصبيهـ والتنرفز )

.
.
وخلا وراااهـ طلال بحالة ذهول ... وويهـا خالي من الملامح ...
قعد يحلل كلام عبداللهـ
( أأأنـــا آآآخذ مشااعل !! ,,,, يعني خلاص رضووا أأأني آآخذهـــا ...... لحظة لحظة .. ((( قعد على الكرسي وهو مب قادر يستوعب ))) مشاعل وأأنــا خلاص .. نرجع لبعضنــــا ,,,, )
تم يدور بسلسلة من الافكاااار ... بدايتهـا نفس نهايتهــا
هو ومشاعل يرجعون لبعض ....
طلال أبتدت ترتسم أأبتسامه على ويهــا وقال بعد ماأأأستوعب : يعني خلاص ..... بترجع لي !!
.
.

بسيارة عبدالله اللي محتر من شاف طلال ..
مو مصدق أنهـ هو راح وطلب من طلال يجي يخطب أختهـ .....
عبدالله بقلبه ( ندمتي مرهـ ... وشكلج تبيـن تندميـن للمرهـ الثانيـه ,,, طلال مامنه أمـــان ... وأأنــتتــي غصب تبينهـ ...
خلاص أخذيــهـ .... بس هالمرهـ لو ضرج .. ماني ساكت لهـ ..... والله ماأسكت )
تم يسوق بسرعهـ للبيــت علشان يتطمن على مشاعل ويبلغهـا بالخبر التعيس ... أقصد السعيد ..
وبما أنهـ يمشي بسرعهـ رهيبهـ وصل البيـت بسرعهـ
دخل سيارتهـ وصفهـا داخل البيـت ... وتأفف من قلبهـ .. نزل وسكر باب السيارهـ بكل قوتهـ زيـن ماأنكسرت الجامهـ ..
وقفلهـا بقوهـ بغى يكسر المفتاح .... وحطهـ دااخل مخبـاهـ ومشى بسرعهـ للبــاب الرئيسي ....
فتح البـاب ودش على طول ... وأصطدم بجسم شخص بقوهـ .....
حس بقفصهـ الصدري تكســر ....
لما تعانقت نظراتهـ مع نظراتهـا ... حس الدنيا توقفت ...عند هاللحظهـ .. !!!!!!!
من الصوب الثاني
رجعت على ورى بسرعهـ من قوة الصدمهـ وزيـن انه شهد كانت جنبهـا ومسكهـا وله جان طااحت ...
أشتعل ويهـا من الاحرااج ,,, خاصهـ لما تعانقت نظراتهـا مع نظرات فارس أحلامهـا !!
حطت يدهـا على صدرهـا وهي حاسه بألم خفيف بصدرهـا من قوة أصطدامهـا بعبداللهـ.... ومو بس جذي ... نبض قلبهـا العالي أحتمال يفضحهــا وبسهولهـ ...
ثوانـي مرت ... بس بالنسبه لهم الاثنيــن كانت سنيـــن ..
وكأنهـ الزمن توقف عليهم بس ....
عبدالله كان يطالعهـا بذهول لأنهـا كانت كاشفهـ ويهـا مب متغطيهـ ...!!
بس بسرعه غطت ويهـا عنهـ .....
عبدالله بأرتبـاكـ وذهول من هالقمر اللي واقفه جدامهـ : السـ ... السمــوحهـ !!!!!
مسك ماقدرت ترد عليهـ وطلعت من البيـت تمشي بسرعهـ من الاحرااااج والفشيلهـ
عبدالله ألتفت وراهـ يشوفهـا تطلع من البيــت ,, ومازال بحالة ذهول ...
شهد اللي أنحرجت هي بعد قالت : شوي لو سمحت !
عبدالله ألتفت على شهد يطالعهـا ببلاهـهـ وكأنهـ ماسمع شقالت ...
شهد ببتسامه فيهـا لمحة أحراج :شوي !!
عبدالله أنتبه لنفسه وأبتعد عن البــاب : آوهـ !!

طلعت شهد من البيــت ورى أختهـا ...
وتركوا وراهم عبدالله اللي أنحفرت صورة مسك ببالهـ !!
هالبنت من يشوفهـا يتحركـ داخلهـ شي ....
بس شنو مايدري
نسى طلال ونسى السبب اللي خلاهـ يرجع البيـت ... ونسى العصبيهـ اللي كان فيهـا قبل لا يشوف هالملاكـ
وتم واقف بالصالهـ ويطالع باب الحوش اللي طلعت منهـ مسك !!

ويهـا القمــري الطفولي ... وملامحهـا الهاديهـ واللي تبعث الراحهـ بصدر اللي يشوفهـا
مافارقت مخليت عبداللهـ .. اللي بايـن أنهـ توهـ حس بمسك !!
.
.
.
بالبيت اللي جنبهم دخلت مسك البيـت بسرعه وراحت دارهـا وسكرت البـاب وطاحت على السرير تصييح
دقايق ودخلت عليهـا شهد وراحت صوبهـا
شهد لمسك : شبلاج ؟؟
مسك وهي تصيح : مااافينـــي شي ,,,,
شهد : شنو مافيج شي ,,, بس جذي مني والطريج تصيحيـن ..
مسك تقوم تقعد وتمسح دموعهـا ومازالت منحرجه : شااافنـــي ... اللحيــن شبيقول عنـــي ,,,,,
شهد بعتب : والله انـا قلت لج من طلعنا من المطبخ تغشي بس أنتي تتصيمخيـن على قولتج محد من الشباب بالصالهـ وبتغشى لما نطلع الحوش ...
مسك تزيد : بس بس ... لازم تذكريني يعنـي ...
شهد ببتسامه خبيثه : المفروض تستانسيـن أنج شفتي حبيب القلب
مسك تدزهـا وتقول وهي تهدأ تدريجيـن وويها أحمر : جب بس ... شافني جذي بشكلي هذا .. أألوووع الجبد ,,,,,,
شهد وهي تمسك أختهـا الصغيرهـ من ذقنهـا : ألا تيننيـن قمر ...
مسك تقوم وتروح صوب المنظرهـ : بعينننج أأينن ... بعينهـ أأنــا جيييكرهـ ..... ( تشوف شكلهـا بتحسر ) شوووووفي شكلي شلووووووون ..!!!!
( نزلت دمعه ثانيـه )
شهد وهي تضحك على سخافة أختهـا : تبيـن الصج ماعندج سالفه .... خليهـ يشوفج على طبيعتج علشان لا خذاج مايقول غشوونــي ... هههههه
مسك : واايد وااثقه بياخذني ... ماشفتيه شلون يطالعني مذهول .... تلاقينهـ يقرى المعوذاااااات بقلبه ....
شهد زادت بالضحك : تراااج سخيييفهـ .... شحلاتج وشزينج ,,, بس أنتي تدلعيــن ....
مسك تطالع أختها : قصي علي أنتي بس ....
شهد : والله أنج قمر ,,, بس أنتي ماعندج ثقه بنفسج ....
مسك تطالع نفسهـا : والله !!
.
.

ببيت بوفيصل
سكر عبدالله باب الصالهـ وهو مبتسم ,, اللي يشوف شكلهـ اللحيــن مايقول هذا توهـ كان ودهـ يذبح حد ...
قطعت عليه جوهـ الهادي جواهـر : ووووي لا تقول راحوا !!!؟
عبدالله : من ؟؟
جواهـر : شهد ومسك !!
عبدالله يقرب صوبهـا بفضول : هم ليش جاايـن أصلا ؟؟؟
جواهـر : يردون صحوونـــا ,,,,,
عبدالله سكت شوي وقال : مافي صحون تبون تودونهم وله شي !!!؟
جواهـر بشك : ليش ؟؟
عبدالله يغير الموضوع لما حس بشك أختهـ : مشااعل شلونهــا ؟؟؟
جواهـر تتكتف : توكـ تسأل ..... بغرفتهـا فوق لما هدت خليناهـا تنـــام ....
عبدالله بعد هدوء قال بجديه : من صجج موافقه على زواجهـا من طلال !!
جواهـر : أأيـــه موافقهـ .. ولو كلكم ضدهـا أنــا بكون معاهـا ,,, هذي اختي وسعادتهـا تهمني
عبدالله : بس أنتي تدريــن عن ماضي طلال
جواهـر : وهي بعد تدري ,, ورااضيـه فيهـا بعيوبــه ... لا تصير نحيس أنت ,, ترى مب كل مرهـ تسلم الجرهـ هالمرهـ لحقنـا عليهـا .... المرهـ اليايهـ بتنتحر وأأنــا مو مستعدهـ أفقدهـا .....
عبدالله سكت شوي وهو عاض على شفته السفليه يفكر وبعدهـا قال : عن أذنج ...

وراح فوق ..

جواهـر وهي تطالعه وتدعي من قلبهـا: الله يهديكـ ويحنن قلبك عليهـا ...
.
.
.
بغرفة مشاعل اللي بعد ماتعبت من الصياح والصياح نفسه تعب منهـا
غطت بنوم عميق ..
كان عيسى قاعد جنبهـا ع السريـر ويمسح على راسهـا بحنـان بالغ ...
والـهـدوء مسيــطـــر على جو الغرفه .. مافي الا صوت المكيف ..
تنهـد وطبع بوسه على جبهتهـا ولحفهـا عدل ... ولما تطمن قلبه عليهـا ... طلع من غرفتهـا وسكر الباب وراهـ بهدوء
ألتقى بعبدالله اللي كان بيدخل غرفتهـ بس لما شاف عيسى غير مسارهـ وراح لأخوهـ : هــاا ؟؟ شلونهـا اللحيــن
عيسى : الحمدالله ... نايمهـ ..
عبدالله بقهـر خفيف وبعد سكوت ماطول وايد قالـ: رحت من شوي لطلول وقلت لهـ يجي يخطبهـا
عيسى أنصدم من كلام عبدالله وبان هالشي على ويهــا
عبدالله بستغراب : شفيــك ,,؟!!! لا يكون هونت !
عيسى : لا لا ماهونت .... بس ماتوقعتكـ تسويهـا علشان مشاعل !!
عبدالله : كلكم تعتقدون أني ماأحب مشاعل ,,, وهي بكبرهـا تعتقد هالشي ..... بس صدقني أذا في وااحد بهلـ بيت يحبهـا أكثر من نفسهـ فهو آآنـــا
عيسى : مو قصدي جذي
عبدالله قاطعهـ : مايهمني شكنت تقصد .. بس حبيت أوضح شغلهـ وحدهـ ... مشاعل لو تطلب الشمس بعز الظهــر ,,,, أأجيبهـا لهـا حتى لو لهيبـهـا بيقضي علي .. وياليت كلكم تحطون هالشي ببالكم
عيسى يغير الموضوع لأنهـ بايـن نهايه مابتكون خير قال : ومتى بيجي ولد عمك ؟
عبدالله بتنرفز خفيف : شدراني عنهـ ... زيــن مني مسكت روحي وماتهورت ...!!!.. علييييييه بروود أأعصااااااب آآف آآآآف آآآآف لو تشوفهـ يطلع الواااحد من طورهـ .... بغيت أأذبحهـ .. بس ربك ستـــــر
عيسى : تهاوشت معاهـ ؟؟
عبدالله : كلام بس
عيسى بعد سكوت قصير وهو يتخيل طلال ياخذ أختهـ من يديد قال بضيقهـ وغضب خفيف: ياااااخي ماأأأطيق هالادمي .. واقف لي ببلعومي ....ماينبلع
مو قادر أتخيلهـ ياخذ مشاعل
عبدالله : كلش آآنــا اللي ميت بغراامهـ .... دام أأختك تبيه مانقدر نردهـــا .. بس أأنـــا حالف لو يضرهـا من يديد بدفنهـ حي
عيسى : زييييـن والوالد ,, والوالدهـ تهقى بيوافقون على زوااجهم !!!
عبدالله : مادري .. مادري ياعيسى ,,,, ربك العالم ...
عيسى : ماأقول الا الله يستر من الجاي ......!

.
.
اليـوم التـالي

الساعه 5 الفيــر

بيت فيصل

كان نايم متأخر ومندعس بفراشهـ يبي يرتاح قبل لا تجي حزت دوامهـ
بس لولوهـ قاعدهـ له قعدهـ
لولوهـ وهي تقومه : فيصـــل ,, فصولللل !! يلا قوووووم تجهز حق دوااااامكـ !! ( بس مامن مجــيـــب .. قالت بصوت أعلى ) يااافييييييصل ؟
فيصل عقد ملامحهـ بضيق وقال : زييييييييـن بقــووم ... تراااج صكيتي راااسي بحنتج ع الصبح ...
لولوهـ تسحب للحاااف : مالي خص قووووم..... بعديـن تقول ماقومتيني ومادري شنو ...
فيصل يكرهـ هالحركهـ كرهـ العمى قال بصوت رجولي غاضب : لــــــــولـــــوهـ !! ,,,
لولوهـ أخترعت من صرختهـ بس مابينت قالت : لا تقعد تصـــاااااارخ ... يلا أأشوف جداااامي ع الحمام
فيصل بحرهـ وتنرفز ع الصبح : بذمتج كم الساعهـ اللحيــن ....( يرص ع الكلام بغضب أأكبر ) بــــــــــــذمـــــــــتــــــــج !!
لولوهـ تطالع ساعة يدهـا وترجع تطالعه ببرود يحرق الدم ودلع خفيف: 5 وشوي ,,, يلا وراااكـ دوااااام
فيصل زاادت عصبيته : شايفتني فراااااااااش أأأرووووح من الفير !! ...
لولوهـ تتخصر : عيل متى بالله الناس تروح الشغل ... أأنــا دوم أأشوف أبوي يقوم 5 الفير
فيصل : هذي شركتج اللي فاتحهـ 5 الفير ,,,, ( يقوم من السرير ويدفعهـا من جداامهـ ) أأأأشووووف وخري عن ويهي ... نكدتي علي ع الصبح
( دخل الحمام وسكر الباب بكل قوتهـ )
لولوهـ تلتفت وراهـا لباب الحمام وتتكتف : يـــه !! ,,, أأذا قومتهـ حق الشركهـ يعصب وأأذا ماقومته هم يعصب,,,,, والله ماينعرف لهـ هذا

شالت اللحاف اللي طايح ع الارض .. وحطتهـ ع السرير وقعدت
وهي تنطرهـ يطلع ... بس جا في بالهـا أنهـا تسوي له فطور .. بدل هالقعدهـ اللي مامنهـا فايدهـ
لولوهـ : يلا شوراااي .. خل ندلعهـ شوي ...

طلعت من الغرفهـ ورااحت المطبخ تسوي الريوق ..
بينما فيصل دقايق وطلع وهو متوضي علشان يصلي الفير وأعصابهـ رخت شوي
لقـى الغرفهـ مافيهـا حد ....
فيصل بقلبه : لا يكون زعلت بعد !! .. ( تنهد ) لا حول ولا قوة الا بالله ....
أخذ السيادهـ وفرشهـا وصلى الصبح ..... ولما خلص ...
أخذ ثيابهـ ودخل سبــــــح برواااق ...
وطلع ... كانت الساعه تشيــر الى 5 ونــص .....
وقف جداام المنظرهـ يعدل شعرهـ .. ويتعطر ....
وبعدهـا طلع من الغرفهـ يشوف ويــن رااحت لولوهـ .. اللي مالهـا حس
نزل من فوق وهو ينــاديهـا : لووولــووهـ !!! يالوولوو


أول ماوطت ريله الارض الا يشوف لولوهـ طالعه من المطبخ وهي مبتسمه : روووح أأقعد بغرفة الطعاام ... جايتك اللحيــن ..
فيصل رفع واحد من حواجبه بغرابــه
لولوهـ بدلع : يلا روح !! .. ( دخلت المطبخ وسكرت الباب وراهـا )
فيصل بصوت وااطي: غرريبــه هالبنت ... ماينفهم لهـا كلش ...
رااح غرفة الطعام حسب أوامر لولوهـ ,, وسحب له كرسي وقعد
ألا يرن جوالهـ ...
رد لقـى المتصل أبوهـ ...
فيصل : أألوو ,,, هلا بالغالي .... الحمدالله والله تمام ... لا الحمدالله مرتاحيـن ........ عسى ماشر !! .. ( بصدمه ) شنووو ؟؟
ومن متى هالكلام ..؟؟ بس يبـــه ,,,,,, ( سكت وكأنهـ قاطعهـ أأبوهـ ) .. أن شاللهـ .. أن شاللهـ ,,, بس تراني من اللحيـن أأقول لك
مو مواافق .... لأنــهـ آآآ.... ( تنهد بأستسلام ) زييـــن ... اليوم بأذن الله ... آآوكي فمان اللهـ
سكر ...
فيصل بقلبــه ( وأحنا مكتوب علينـا نكون عيال عمهـ ونسايبـه بعد !! ,,, آآعوذ بالله منك ياأبليس )

ألا لولوهـ داشهـ وبيدهـا صينيـه فيهـا أكل وحطتهـا ع الطاولهـ
لولوهـ : يلا أأأكل وأدعي لي ...
فيصل يحاول يتناسى كلام أأبوهـ قال وهو يطالعهـا بنص عيـن : خوفتي أدعي عليج
لولوهـ بدلعهـا المعتاد : آآهووون ؟
فيصل أبتسم لهـا تلقائيـا وقال وهو يجرب الزيتون : آآمممم هذا حلوو طعمه شلون سويتيــه ؟
لولوهـ ترفع واحد من حواجبهـا : تطنـــــز !!؟
فيصل : وأأنـــا الصـااج ... مافي ولا شي أنتي مسويتهـ ... هذا زيتون و ذي جبنه مالحهـ .. ذااكـ جااااام .. ( ويرفع صحن من الموجوديـن جدامه ) وهذا مادري شنوو ...
لولوهـ تبعد خلصه عن ويهـا بزعل : هذا بيض ...
فيصل بأندهاش : حلللفي ....
لولوهـ صدت عنهـ على انهـا زعلانهـ ...
فيصل وهو يدقق بالصحن : جذي الناس تسوي بيض ,,, شفيــه صاااير جذي !!
لولوهـ تطالعه : ماتبي تاكله لا تااكله .. آآنــا الغلطانهـ اللي قلت ريلي وبدلعهـ شوي ,,,, مالت عليك وعلى اللي يدلعكـ ...
فيصل اللي مازال مستغرب من اللي جداامه : لا باكلهـ ولا تزعليــن ... بس أأول شي أأعرف محتوااهـ ,,, بيض وشنو ذي البني مادري أحمر اللي معاهـ
لولوهـ تتأفف : طمــاط ....
فيصل بضحكه قصيرهـ قال : بـــل بـــل بــل ... وشله حااااارقته جذي ؟؟ قلبتي لوونــه
لولوهـ بغضب : تنكت حضرتكـ ..... ( تقوم توقف وتسحب صحن البيض والطماط من جدامهـ ) .. عنك ماكليــت زين... روووح شركتك وتريق هنااكـ
راحت المطبخ وكتت البيض والطماط بالزبالهـ ( الله يعزكم ) وغسلت الصحن ... وهي منبطه جبدهـا منهـ

ولما خلصت طلعت من المطبخ لقت فيصل ياكل من الصحون اللي جداامهـ ولا مهتم لهـا
أحترت .. راحت قعدت وسحبت الصحن اللي ياكل منهـ وقعدت تاكل منهـ
فيصل طالعهـا وقال : زيييييــن أأعصاابج ..أأعصااابج !!
لولوهـ مسويهـ روحهـا مطنشتهـ ,,,, وماردت عليــه
أأخذ فيصل صحن ثاني وقعد ياكل منهـ ...
ولولوهـ تاكل وعينها على فيصل تشوفهـ يطالعهـا وله لا ,,, بس طبعا الاخ فيصل مسوي لهـا خوش طااافـ وياكل بهدوء
مدت يدهـا وخذت القطعهـ اللي كان يبي ياخذهـا وكلتهـا
فيصل طالعهـا وضحك من قلبه على تصرفاتهـا الطفوليـه وقال : والله أأنــــج يــاهـــلـ... ( يقوم ) ..ع العموم أنــا بروح أريح شوي ليـن الـ 6 ونص ,, وبعدهـا بروح الدواااام ,,,
لولوهـ : شسوي لك يعني ؟؟ أأجي أأغطيك وأطبطب عليك ليـن تنام ؟؟؟ ( تتصنع اللامبالاهـ ) روووووح نااام !!
فيصل تم يطالعهـا بنظرات مافهمت معناهـا لولوهـ ,, وقال : المهم ... جهزي روحج اليــوم بعد صلاة الظهر بنروح بيـت أهلي ...
لولوهـ وعينهـا بالصحن اللي جدامهـا : شحقــهـ ؟
فيصل : على كلام الوالد يبينـا نكون موجوديـن بخطوبـة بنتــه
لولوهـ بذهول وهي تطالعه : ومن هذا اللي متقدم لجواهر ؟؟
فيصل : أأخوج طلال ,,, متقدم لمشاعل مب جوااهــر ...
لولوهـ وكانهـا سمعت الاسم غلط : نعم ؟؟؟
فيصل : اللي سمعتيــه ...
لولوهـ بتسأل : بس .. ( سكتت شوي وهي مب مستوعبــه ) ..... شلوووون ؟؟
فيصل : آآنــا نفسي مب عارف شلون ,,, اليوم لا رحنا بنعرف كل شي ...
لولوهـ : وأنت مواافق على زوااج أختك من طلال
فيصل بجديه : أأظنج تعرفيـن راايي فيه.... وماله دااعي أقعد أأقول كلام بيضايقج.. مهما كان هو أأخووج
لولوهـ رفعت واحد من حواجبهـا بغرور وقالت : آآبي أأعرف شي واحد.... متى راح......
قاطعـهـا فيصل اللي عارف شراح تقول وقال : قوميني 6 ونص .... عن أذنج ..

وراح عنهــا لداارهـ علشان يريح ويتناسى هالسالفهـ شوي

بينما تحت وعند لولوهـ اللي أرتفع ضغطهـا قامت وهي تشيل الصحون وشبه متنرفزهـ
وهذا شي طبيعي ويومي .. لأزم كل يوم تتنرفز على شي وماشي

.
.
.

بيت بوفيصل

تحت بالصاله كان قاعد بوفيصل اللي ماودهـ يروح الدوم اليوم ضااق خلقه لما درى بالحركهـ اللي سواهـا عبدالله
وأم فيصل نفس الشي .. ومشاركتهم بالقعدهـ لطيفه اللي كانت الوحيدهـ بهلـ قعدهـ مستانسه لمشاعل

آم فيصل بقهــر وحرقة قلب : لا بـــارك الله فيــه هالولد ... مادري شمسوي للبنت ..... على قد ماضرهـا للحيـن تحبهـ .. عنبو شهلـ حب
بوفيصل بضيقه : مريم واللي يعافيج سكتي ترااني كلش وااااصل حدي .. هذا عبييييد أشوف قام يتصرف من شورهـ وكيفهـ
لطيفه : زيييـن ليش حارقيــن أأعصاابكم ودمكم ... انتوا عطووهـ فرصه وحدهـ ... وشوفوا ... صدقوني بتشوفونهـ بشكل يديد
بوفيصل لأخته : مااراح أأعطيه فرصه على حسااب بنتي يالطيفه ... هذا مب منطق
لطيفه : وهم مب منطق أنكم تخلونهـ يعيش جنه مقطوع من شيرهـ ... محد يعاملهـ عدل .. وكلكم تدورن الشارهـ عليــهـ ...
مافي حد مايغلط ..... وطلال غلط وندم ... ومايبي منكم ألا فرصه وحدهـ يثبت لكم فيــه أنهـ تغير ....... عطوووهـ شبتخسرون !!!
أم فيصل : بنخسر بنتنـا ياوخيتي .... آآنـــا خسرتهـا مرهـ ماني مستعدهـ أأخسرهـا للمرهـ الثانيــهـ ...
لطيفه : يكون بعلمج... لو ماخذت طلال راح تخسرينهـا صج .....
بوفيصل وهو صاك على ضروسه قال بغضب : لو يحصل لي أأذبحهـ .. مابقول لا ....
لطيفه : أأذكر الله يأخوي ..... ترى بهلـ طريقه راح تعقد السالفهـ أأكثر
بوفيصل لأخته : الذبح في هذا حلال .... ماتدريـن شكثر ضرنـا هالولد .. وشكثر عيشنا بنكد وهم من نشوفهـ ... عيل أأنــا يطاول علي ويقول كلام الياهل يستحي يقولهـ .... وجني وااحد من ربعه الخمهـ .. مو عمه !!
لطيفه : آآنتوا ليش للحيـن هالصورهـ رااسخهـ ببالكم ..... ترااهـ طلال هذا ماااات .. رااحت أيااااامهـ ..... والله يااأأخوووي لو تشوفهـ بنظرهـ اللي أنا أأشوفهـا فيهــا صدقني راااح تسامحهـ ... آآآنســى يابدر .. ترى لو بتتذكر عمايلهـ كل مرهـ راااح تتعب أنت قبل لا يتعب هو
أم فيصل :اللي يسمع كلامج .. يقول أنتي عايشه معاهـ من صغرتهـ ,,,, وأنتي أصلا ماشفتيـه الا وهو بغل يمشي على زندهـ التيس ....
هاللي حضرتج تشوفينه بنظرهـ حسنهـ وطييبــه ..... بهدل بنتي وذلهـا وداااس على كرامتهـا وجرااحهـأ ونزل دموعهـا ....
هاللي مستانسه عليه وواقفه بصفهـ ... فااااااااااســد بمعنى الكلمهـ ..
لطيفه جرحهـا كلام أم فيصل قالت وهي بايـن عليهـا : صحيح أنا ماكنت معاهـ من صغرتهـ .... بس جاتني فترهـ عشت فيهـا .. العيشه اللي هو عايشهـا اللحيـــن ..... تقدريـن تقوليـن لي .. لو كل أهلج كرهوج ....... ويـــن تروحيــن !! .. آآنــا كان عندي جابر .... بس هالمسكيييـن من لهـ !!!! .. لا أبو .. لا أم .. لا أخون ... لا عم .. ولا حتى عيال عم .. محد !! اللهم رفيجه ..
وماأظن أنهـ راح يكون متفرغ لهـ طول عمرهـ ,, !!!!! .... عطوووهـ فرصهـ .. حبوهـ من يديد .... عطوهـ من الحنان اللي تعطونهـ لعيالكم .....
ولو كان جذااااب على قولتكم ..... الله فوقهـ .. رب العالميـن هو اللي بيحاسبهـ مب أنتوا .. لا تخلون شي من الماضي يأثر على مستقبلكم
لا تظلمونهـ ... ترى الظلم حرااام ...وأظنكم تعرفون هالشي .... مالي دااعي أأنــا اللي أصغر منكم .. أعلمكم أنتوا يالكبار

كلام لطيفة خلى الجو يهدى ...
والأثنيـن يفكرون فيـــه ... بدون ما ينطقون بحرفـ ..
حب مشاعل اللي كان طااغي عليهم ... خلاهم يكرهون اللي يضرهــا ..
بس معقولهـ يكون خلاهم يظلمون !!!
هالشي مامر ببالهم طول هالشهور ,,,,,
معقولهـ طلال الظالم ينظلم !!؟؟
ومن منهـ .... منهم !!!

!!! كل شي جاااايـــز !!!

.
.

في الشركهـ

السـاعه 8 ألا ربع

في مكتب عبدالله اللي كان قاعد كالعادهـ لا شغله ولا مشغلهـ
كان حاس بطفش مب طبيعي .. وضيقة خلق لهـا أول مالهـا تالي
يحاول يصف الكلام اللي بيقولهـ لنـايف .. يحاول يرتب الحجي اللي راح يطلع منهـ ...
وبعد فترهـ مو طويلهـ وايد ...
رفع سماعة المكتب بيتصل ... بس بسرعهـ سكر ...
وأخذ جوالهـ وأتصل منهـ ...

دقايق ألا نـايف راد عليــه وبـايـن أنهـ بمكان عام مو بالبيت
عبدالله : هـــلا نـــايف ....
نايف : هـلا حبيب قلبي ...
عبدالله : مشغـــول وله فااضي !!!
نايف : لا لا ماعليـــكـ ... لو مشغول أفضى لك ههههههـ
عبدالله ببتسامه : شطاري عليـــكـ !
نايف : ولا شي ... مستانس اليــوم .... أأقولك الجو هني ع البــحـــر عجيييييـــــب
عبدالله بستفسار : شموديك البـحر من صباح الله خيــــر ؟
نايف : مع الربــع ... نــونس روحنــا
عبدالله : صج بطاليــه أنت وربعكـ
نايف : عبالك نفسك ذابحيـن روحنا بالشغل ..لا لا حبيبي آحنا عايشيـن حياتنـا بالطول والعــرض ...
وعبدالله وكأنهـ لقـى الطريقه اللي بيقدر يفتح لنايف الموضوع : وأن شاللهـ أذا خذيت اختي شلون بتعيشهــا وأنت بطالي
نايف : خلـ نسمع ردهـا بالاول .. وبعديـن لك مني أأأشتغـــــل ليل ونهـــار .......
عبدالله : وآآنــا متصل لك علشـان هالشي ,,
نايف بفرحهـ : هــااا بشـــر ...


نهاية الجزء الثاني والعشريــن

الجزء الثالث والعشريــن


نايف : خلـ نسمع ردهـا بالاول .. وبعديـن لك مني أأأشتغـــــل ليل ونهـــار .......
عبدالله : وآآنــا متصل لك علشـان هالشي ,,
نايف بفرحهـ : هــااا بشـــر ...
عبدالله : بالبدايه أوعدني أنهـ ردهـا ماراح يأثر على صداقتنــا !!
نايف أبتدت تتلاشى الابتسامه اللي أنرسمت على ملامحهـ : رفضتنـي !؟
عبدالله تنهد وقال : آآوعدني ؟!
نايف بعد صمت ماطول قال : آوعدكـ ... تكلم .. رفضتني صح !!؟
عبدالله بأستسلام : آآآيــه صح ... بس تراهـا مـ ....
نايف قاطعه وقال : ماله داعي تبـرر .... من حقهـا ترضى فيني وله ترفضني .. وآآنــا راضي برايهـا
عبدالله : بس بايـن من صوتكـ العكس
نايف : وشعليك من صوتي ,, للحيـن مستانس لا تحاتي
عبدالله اللي كان حاس أنهـ نايف تضايق بس يحاول يخفي هالشي قال : السموحهـ نــايف !
نايف يسوي روحه يهاوشهـ : شفيييك أنت غصب تسويني زعلان ومتضايق ...!!! آآقولك عااادي ..... بدور وحدهـ ثانيــه ( بغشمرهـ ) عبالك الدوحهـ مافيهـا ألا أأختكـ
عبدالله بشبح أبتسامه : يعني هالموضوع ماراح يأثر على صداقتنــا
نايف : أصلا لو أأثــر .... بكون ماعندي سالفهـ ,,, ويلا أأشوف عطني مقفااكـ وراااي ربع ينطرونـي
عبدالله : آوكي ... سو لي أول ماترجع البيـت
نايف : على آآآمــــركـ ياشيخ عبداللهـ .. يلا سلام ..
عبدالله : فمان الله ...
نايف : فمان الكريم

ضغط نايف ع الزر الاحمر بضيييييقــه كبيـــرهـ ...
وأطلق زفيييـــر حاااااااد ....
كــان يحاول قد مايقدر يتحاشـى فكرة أنهـا ترفضــه
واللي خايف منهـ صــااار .....
المشكلهـ أنهـ حبهـا خلاص ... وكان يبني أحلام بالهـوى ...
وبسهولهـ أنهدم كل شي ,,,, تمنى أنهـ ماشافهـا ذااااك اليـوم بالحديقهـ
علشــــان لا تاخذ قلبـه بسهولهـ ,,, وبالاخير ..... تـــصدهـ وتردهـ !
نايف وهو يضغط على جواله بكل قوتهـ : ليييييش يامشـــااااااعل ... !! ,,,
.
.
عند عبدالله اللي كان أأأأأأكيـــد .. أنه ناايف تضايق
حط جواله بقوهـ ع المكتب وقال : شكلي بخسرهـ ..!!
فتح أزرار واحد من ثوبهـ .. وسند راسهـ بيدينهـ الثنتيــن بضيييق ...
وهو حــاس أنهـ قرب يخسر رفيج عمرهـ ....
كان ودهـ يكون نسيبــه مو بس رفيجهـ
واللحيــن احتمال مايكون لا نسيبـه ولا حتى رفييييجه !!
عبدالله بصوت قريب للهمس : الله يسامحج يامشاعل ...

.
.
.
بيت بوفيصل

وبغرفة مشاعل .. اللي درت أنه الكل وافقوا على زواجهـا من طلال
وأنحطوا جداام الامر الوااااقـــع ,, ورضــوا بطلال من بعد ماكانوا رافضييـنــــه
كان ودهـا تطيـر من الفرحهـ ,, رغم أنه نظرات الكل لهـا بستثناء لطيفه وجواهـر
تلومهـا وتعاتبهـا بحنان وحب
بس مشاعل مقتنعهـ بأختيــارهـا ... وعارفهـ أنهـ سعادتهـا مع طلال مب مع نايف
خذت جوالـها وأتصلت على طلال بس لقته مغلق ...
( ماتدري أنهـ غير رقمهـ )
تحطمت شوي ... بس مازالت مستانسهـ ..
طرشت له رساله علشـان لما يفتح جهازهـ يلاقي رقمهـا ينور جهـازهـ من يديد
كتبت لهـ فيهـا كلمتيــن بس معناهم كبير بنسبه لهـا
( تراني آآنــطــــركـ )
ولما أضغطت على ( أرسال ) وتأكدت انه الرسالهـ راااحت لهـ خلاص
حطت جوالهـا جنبهـا وهي بتموت من الونـــاســه ,, وتبي حد يشاركهـأ هالفرحهـ
فقالت مالهـا ألا جوااااهــر ..
طلعت من غرفتهــا ورااحت غرفة جواهـر طقت البـــاب عليهـا ونطرت تسمع جواااب بس محد رد عليهـا
فتحت البــاب ودخلت ,,, مالقت حد ...
سكرت البــاب وتنهـدت .. ( ويييـن رااحت !؟ )
مشت بالممر اللي كان هــادي تمامـ(ن) مافي حد ... أخوانهـا الشباب بـ دواماتهم ...
وجواهر ماتدري وين رااحت ,, جات بتنزل تحت عند أمهـا وأبوهـا وعمتهـا .... بس خافت من نظرات العتب اللي راح تتوجهـ لهـا كل شوي
فرجعت غرفتهـا وسكرت عليهـا البـــاب ,,,,
.
.


بينما تحت مازال الجـو هادي من بعد كلام لطيفـه
لـحـد ماقـطـع هالهدوء دخول عيسى عليهم
عيسى بضيقة خلق : السلام عليكم
كلهم : وعليكم السلام
بوفيصل : شعندك راد مبجر !!؟ توهـا ماصـارت 10 حتى
عيسى اللي كان بايـن عليه أنه متضايق قال : مالي خلق والله ,,,
لطيفه : علشان سالفة مشاعل وطلال ؟؟
عيسى وهو يجي ويقعد جنب ابوهـ ويتنهد : آآآآيــه ,,,,, لو مب علشان مشاعل جان أنا أول واحد معترض ... هالأدمي مااظن بيـوم راح أأحبهـ
لطيفه وهي تقوم توقف وتوجه الكلام لبوفيصل وأم فيصل : قولوا له الكلام اللي قلته لكم ,,, مايحتاي أقعد أعيد وأزيد بــه .... عن أذنكم

تركت لهم الصاله وراحت فوق

عيسى وعلامة أستفهام مرسومه على ويهـا : شسالفه ؟ وأي كلام اللي تبيكم تقولونه لي ؟؟؟؟
أم فيصل : عمتك تقول آنــه آآحنــا يمكن نكون ظالميـن ولد عمكـ ,,,
عيسى بستنكار : شهلـ حجي ؟؟؟ طلال أأكبر ظالم .. شلون ينظلم
أم فيصل بقلة حيله : مااادري يايبــه ... مااااادري ..
بوفيصل قام وقف وراح فوق بدون ماينطق بحرف ....وكان بايـن عليـه انه متضاايق ومتنرفز بعد..

أم فيصل هزت راسهـا يميـن ويسار بيأس وقالت : من عرفنـا أنه طلال راح يرجع يقتحم حياتنـا وكلـ(ن) معتفس
عيسى : لو مشااااااعل ترفضــه ,,, بنكون بخير ... يعني شفيه ناايف ؟ ريــال ونعم الريايل ..... مادري أشايفه بطلوووول !!
أم فيصل بعتب ونبرهـ فيه لمحة غضب خفيفه جدا : والله هذا أنت اللي مقوي راسهـا علينــا ,,,
عيسى لأمه : يمه أأنـــا وعدتهـا أني بوقف معاها,,, وماراح أتخلى عنهـا لو شيصير .... مايصير أترااجع عن كلامي بيوم وليله
.. شنو شغل يهال هو ؟؟
أم فيصل : شغل يهال وله غيرهـ ... هذاهـي أأختك متشققه من الوناسه فوق ومستانسه أنهـ راح نزفهـا لعذاابهـا من يديد ,,,, أنت لو تبيهـا تغير رايهـا جان قدرت ,,, لأنك الوحيد اللي له تأثير عليهـــا ..... بس ..
عيسى قاطعهـا بغراابــه : شقصدج يمه ؟؟ يعني آآنــا رااااضي بهلـ زوااج ؟؟؟
أم فيصل : ماااادري عنكـ ؟؟ آآسأل روحك لا تسألني ...
عيسى بجديه : لا تنسيـن يمه أنه عبوود اللي راح وكلم طلال مب أأنـــا ,,
أم فيصل بتنرفز : عبووود ولــه أأنت مب شغلي آآنــا ... أثنينكم عاليـن قلبي وفاقعيــن مرارتي ,,,, وووويــنـــك يافيصل .. والله محد مبرد قلبي بهلـ بيت غيرهـ هو ,, مهب أنتوا
.
.
.

على كورنيش الدوحهـ


كانت جواهـر تمشي بسيارتهـا وهي حاســه روحهــا مختنقهـ ...
مب علشـان سالفة زواج مشاعل ,, لا .... هي آآكثر وحدهـ مستانسـه لهــا
بس اللي مضايقهـا ومكدر صافي حياتهـا .... شي ثاني ...
شي غير عن سالفة مشاعل ,,,, وبعيد عنهـا بعد
شي تجهلـه ,, آآو يمكن تحاول أنهـ تستبعدهـ من قائمة الاشيـاء اللي مضايقتهـا
وهو ( آآحمـــد )
هاليـوميـن صايرهـ وااايـــد تفكر فيــهـ ,,, خاصه من بعد موقفهـ معاهـا بالجمعيــه
تحس شي دااخلهـا تحركـ ,, شي حبـه,, آآيــه ... شي داااخلهـا يقول ( آآآآآحبـــكـ أأحمد )
وشي ثــانـــي ,, يكرهـ هالاسم كرهـ العمـــى ..... ومايطيق يلمح طيفهـ حتى

أجتمع بقلبهـا الصغير .. ضديـــن ..
وأثنينهم لشخص وااحد
تحبهـ وتكرهـ ,, شلون صـــارت ؟؟ ماتدري
بس اللي تعرفهـ آنهـ هالانســـان دخل حياتهـا بطريقه غير مباشرهـ
وفرض نفســه !!
وقفت سيارتهـا وضغطت ع السكــان بيــدهـا وقالت بعد صمت قصير : هذا هو اللي يبـيـه ,,, يبيني أأأغرق بحبـــه علشــان يقدر يتسلى فيني ....
,,,,,,,, شلووون آآحبـــه .. ألا شلون حبييييتــه ..؟؟؟.. من بد هالريايل اللي بالدوحهـ كلهم ... ماأختار قلبي الا هذاا ..... وليش آآحمــــد بالذات ,,,!!!!
( سكتت شوي تدور جوااب وبعدهـا قالت ) .. آآآكيد علشــان شكلهـ ؟؟ آآيــه ... أأستغل جاذبيته ووسامتهـ وكلامه المعسول ... وطيحني بحبــه ......
( غيرت كلامهـا فجأهـ ) أأأنــا ليش قاعدهـ أأقول أأحبهـ وأأحبهـ ,,,,, لا أأنــا ماأحبهـ ,, ولا يمكن أتزوج واااحد من نفس نوعيتهـ ,,,,,,
لأنه اللي مثلهـ ... مايفكرون بالزوااااج .. يبون يتسلون وبس ....... ومو جواااهــر اللي يتسلى فيهـا واااحد مثلهـ ....
يبي يلعب ... خل يروووح بعيييد .. لا يلعب صوبي..... ومستحيل .. مستحيل ..... آآآآحب هالآحمد ..

شغلت سيارتهـا وحركت من جدام الكورنيش وهي شبه متنرفزهـ من طاري آآحمد اللي مو راضي يفارق بالهــا ,,
.
.
تمت تسوق ورجعت للمرهـ الثانيـه وقفت من يديد على جنب بالشـارع
بس هالمرهـ مو طيب منهـا ,, ألا غصبـ(ن) عنهـا ,,, لأنهـ السيارهـ مافيهـا بترول .....
جواهـر ضربت بقهر السكان اللي عور يدهـا وقالت: مو وقتــه ... !!( ,, سندت راسهـا على السكان بتعب وقلة حيلهـ وتنرفز بعد ... مافي محطة بترول قريبــه منهـا كلش ,,, غمضت عيونهـا تبي تقعد مع نفسهـا شوي قبل لا تتصل لحد من أخوانهـا يجي ياخذهـا )
مدت يدهـا وبندت المسجل اللي صك راسهـا بأغانيـه ...
علشان تقعد تفكر بجو هادي .. خالي من الازعاج ,,,
,
,
,
,
,
,
,
,
دقايق مرت ... ألا دريشة سيارتهـا تنطق ..
رفعت راسهـا تشوف من .... وضاق خلقهـا لما شافت ويهـا وييــن ماتروح تلقــاهـ

أشر لهـا تفتح الدريشـه
وجواهـر تأفتت بوضوح وفتحت الدريشه وهي تقول : أأأنت شتبي ؟؟ ووويــن ماأأروح أألقــاااااكــ ,,,, شنو ماعندك دواااام تلتعن فيـه !!
أحمد اللي مستانس أنه يكلمهـا بس يخفي هالشي بنظرات الغرور : وعليكم السلام والرحمه ,, أأنــا بخير الحمداللهـ ,,, والاهل يسلمون عليج
جواهـر بغضب : ومن سأل عن أأخبـــارك ؟؟؟ ... ممكن تفااارج !! تراااني مب طاايقهـ روحي
أحمد : آفا ؟ ليش !!! ( يغمز لهـا ) ترانا أنعيــن ونعااون
جواهـر وهي تأشر لهـ بصبعها : شوف ياولد الناس ... أنا عديت لك وااايــد ... وهالمرهـ ماني معديهـ ,,,,, بتروح بالزييـــن وله أأتصل بالشرطهـ
آحمد برومنسيه : آآهــــون ..؟
جواهـر زااادت وقالت بصرااخ : آآآيــه تهووون ؟؟ ليش أشااايف نفسك ؟؟؟ علـى بــالـ.....
قاطعهـا أاحمد اللي مايحب حد يصارخ عليـه وقال وهو يسكتهـا : أوووش .. أووووش .. أوش !!!! .. صوتج ماتعلينه علي لوسمحتي .. وماأشوف روحي سويت شي غلط علشان تصارخييييـن جذي وتصكيييين رااسي
جواهـر اللي نبرة صوتهـا ماتغيرت : ألا بصاارخ وبصارخ ,,, مو أنت اللي تسكتني سااامع ....
أحمد تجاهل كلامهـا وقال وعينه على عداد البترول : شكلهـ بترولج خااالصـ ( يطالعهـا ) عيل بطوليــن هني
جواهـر : وآآآآنت شلك خص ... أأخوووي أأبوووي ريلي ؟؟؟ آآبي أأعرف شتبي أنت .. آآطول وله ماأأطول هذا شي يخصني مايخصكـ
أحمد طالعهـا بخبث وببتسامه على جنب مستانس على كلمة ( ريلي ) وقال : آآبي أأســاعد ,,,!!
جواهـر : محد طلب مساعدتكـ ,,, وتوكل أشوف
أحمد بعتراض ونبرة صوت هاديهـ ومازال مبتسم : آآسف ...!
جواهـر ترفع واحد من حواجبهـا بغضب : شوف .. لا تحدني أخليك تندم !
أحمد بلا مبالاه : لا تخليني أندم ولا أخليج تنـدميـن ,, شفتج صفيتي على جنب قلت آآآكيد فيهـا شي ,,,, وأأأشوفج طولتي بالوقفهـ .... قلت أأجي أشوف شبلاج ... آرتكبت جريمهـ !!؟؟
جواهـر بصدمه تحاول تخفيهـا بالغضب : وأنت من متى ورااااي ؟؟
أحمد : من آآول ماطلعتي سيــارتج من البيــــت .... قلبي مايطاوعني آخليج تطلعيـن برووحج .... ذيج المرهـ بغيتي تنصفقيــن ( بغرور ومتعمد يذكرهـا ) لولاي ,, كاااان تشوهتي
جواهـر ضغطت ع الزر بتسكر الدريشـه وتنهـي هالحواااار البايخ بنظرهـا بس أحمد حط يدهـ على الدريشـه اللي قربـت تسكـر


جواهـر لما وصلت الجامهـ لفوق وقفت وقالت : شيــــل يدكـ ,,, ترى عااااادي أأأسكر عليهــا
أحمد : آآدري فيج تسوينهــا .... ( بنغزهـ ) اللي يسكر علي يدي شنطة السيـــارهـ ,, متعييز يعني يسكر جااااامه !!؟
جواهـر : زيييــن أنك عارفني عدل ,,
أحمد بنظرات ساحرهـ : وفــاهمج بعد ,,,, ( يغير الموضوع ) زييــن خلينا من ذيه كلهـ ,,, ترى شكلنا جذي بالشارع كلش مب عدل ......
تبيــن أصب لج بترووول ؟؟؟
جواهـر : مشكور ماأأبي منك شي .... الله يغنيني عنكـ ,,,
أحمد ببتسامهـ: خااايفـــه أأذكرج أني صبيت لج بترول كل دقيقــه ؟؟؟ لا تحاتين ... ماني فاتح حلجي بولا حرف .....
جواهـر وهي تصد عنهـ وتتعوذ من أبليس وترجع تطالعهـ : آآآنــت شفيـــك ماتفهم ؟؟ .... قلنا لك ماااااانبي خدمااتـــك .. وفر هالحركات لوحدهـ غيري
أحمد بتسأل : آآبي أأعرف ؟؟ من مشوهـ صورتي بعينج!!
جواهـر تطالعهـ بستخفاف : ومن تكون أنت علشان تتشوهـ صورتك وله ماتتشوهـ ... أنت بكبركـ ماتهمني .. فاضيه أأنــا أشغل روحي بمغازلجي مثلكـ
آحمد رفع واحد من حواجبه بغرور وثقه : وشدرااج أني مغازلجي على قولتج ....
جواهـر بسخريـه : مايبيلهـا ذكااء ,,!
آحمد يستغبى : زيــن عطيني شي واااحد سويتهـ يدل أني مغازلجي ,,,
جواهـر : وأأأسلوووبـــك شتسمييــه !!!
آحمد ببتسامه حلوهـ تحركـ أحاسيس جواهـر : وكل وااحد أسلوبهـ حلووو وينقط عسل مثلي لازم يكون مغازلجي !!!! ... السبب اللي قلتيـه مب مقنــع ,, عطيني سبب ثاااانـــي !!!
جواهـر أحترت من ثقته الزايدهـ بنفسـه وقالت : تحقيق هوو ؟؟
آحمد يشيل يدهـ عن الجامه ويقول بعد ماغير الموضوع بلمح البصر : لا مو تحقيق .... بس تراني مصـر أأصب لج بتروول ,,, آآخت رفيجي وماأرضى أأشوفج وااقفه بالشارع هالحزهـ
جواهـر ماردت عليـه وسكرت الدريشـــه ..
طلعت جوالهـا وأتصلت على عيسى وهي مطنشه أحمد اللي طلع كل المعدات وأبتدى يصب لجواهـر بترول من سيارتهـ ...
دقايق ألا عيسى يرد عليهـا : آآلــووو
جواهـر بتسأل : عيســى ؟؟؟
عيسى بدون نفس : شراايج ؟؟؟
جواهـر : آآفف ... زيــن أأسمع سيارتي وااقفه علي بالشــارع .... تعال آآخذنــــي ..
عيسى بزهق : ووويــن ؟؟؟
جواهـر وصفت له مكانهـا بالتفصيل وعينهـا على آحمد اللي للحيـن وااقف عند سيارتهـا وينقل بترول من سيارتهـ لسيارتهـا وقالت : هـــااا بتجيني ؟؟
عيسى : آآآكيد بجي ..!! ثوانـي وآآكون عندج .....
جواهـر بعد سكوت قصير : زيــن عيسى
عيسى : هلا ؟
جواهـر : ترى آحمد ولد الجيرااان معااااي ,,,
عيسى بصدمه : شنوووو ؟؟ معااااااااج .....
جواهـر ردت بسرعه تفهمه : لا يرووح فكرك بعييييد ... مر علي بالصدفهـ ونزل يشوف شسالفهـ
عيسى أرتاح شوي بس للحيـن مايحب تواجد أأحمد مع جواهـر مانسى له حركته مع جواهـر قبل : زييييــن اللحيــن جااايج ... سلام
جواهـر : مع السلامهـ .. ( وسكرت )

ورجعت تطالع آآحمد اللي متسند على سيارتهـ ويطالع جوااهــر
جواهــر صدت عنه آآول ماألتقت عينهـا بعينهـ وشغلت المسجل تلهي روحهـا ليــن يوصل عيسى

بينما برى عند آحمد اللي رن جوالهـ وكان المتصل عيسى
رد على طول وقال : أألووو ..
عيسى : هلا آآحمد ...
أحمد : أأهلييييــن .....
عيسى : آنت عند جوااهـــر ,,,,
آحمد وعينه على جوااهـر : آآيــه عندهـــا ... شفت سيارتهـا وااقفهـ قلت أسااعد ..
عيسى : آآصييييل ...
آحمد ببتسامه : تسلم حبيب قلبي
عيسى : زيــن ماعليك آآآمر .. خلك عندهــا ليـــن آآوصل ......
آحمد : لا توصي حرييص ... تراهـا أأختي مثل ماهي أختكـ
عيسى : مشكور ,, يلا فمان الله
أحمد : فمان الكريم ... ( سكر من عند عيسى )

وبعد دقايق ولما صب بترول لجواهـر رجع كل شي بشنطة سيارتهـ
وراح يطق الدريشـه عليهــا .. وهي تتجاهلهـ ...
أحمد : صج بزر ؟؟!!!!!
رجع طق الدريشه بطريقه أأقوهـ ... ليـن فتحت له : نعم خييييير ؟
آحمد : الناس تقول مشكور مب " نعم خير " !!
جواهـر : والله لا طلبت منك تصب لي بترول ساعتهـا آشكركـ
آحمد : ع العموم ... سواء عندج بترول وله ماعندج .. ماراح تتحركيــن من هني ,,,, لأنهـ توهـ عيسى مسكر من عندي وقاال لي أأتم معااااج ..
وعااد أنــا مااارفضــت ....
جواهـر : آآيــه ماصدقت على الله قال لك تم معاهـــا ....
آحمد بأسلوب أأحرج جواهـر وطلع فيـه كل غرورهـ وتعجرفهـ : لييييش مييييــت عليج ؟؟!! .. ولـه الدوحهـ مافيهـا ألا أنتي ,,؟؟حبيبتي بدالج أألف ترى ,,, آآنــا بوقف هني طييييب مني مب علشان سوااد عيونج ,,,,,
جواهـر أنحرجت وتضايقت بعد وباان على ويهـأ سكرت الدريشــه بدون ماترد ... وهي تتصنع الغضب
... الحيـن بس تأكدت آنهـ كان يبي يتسلى لا أأكثــر ...
آحمد رجع يطق الدريشــه بدون ماترد عليـــه ...
عرف أنهـا زعلت ,, بس سوى روحهـ مب مهتم .. وراح ركب سيارتهـ وقعد فيهـا

مرت ربـع ساعه وهم على هالحال ...
جواهـر تبي تحركـ وتروح البيـت ولا تنطر عيسى اللي يمشي على آقل من مهلهـ ..
بس تدري أنهـ راح يعصب لو درى أنهـا رجعت البيــت وهو طالع هالحزهـ علشان يجيبهـا ...
وفي نفس الوقت ,, شي داخلهـا يمنعهـا من أنهـا تحركـ ,,, يمكن وجود آآحمـــد بالسيارهـ اللي جنبهـــا ,,,!!!!!!!!!
طالعت آحمد اللي كان يتعبث بشي بيدهـ ,, ويحركـ راسـه بالخفيف على أنغام الاغنيـه اللي يسمعهــا ,,
ولا مهتم لوجودهـا ,,,,
تمت تتأملهـ من بعيد ... وهذي آآول مرهـ .. تتأملهـ بهلـ صورهـ .....
هـي لــو تطالعهـ بنظرهـ وحدهـ وسريعهـ بعد ... تنحفر براسهـا صورتهـ ووسامتهـ الطاغيــه
شلــون لو دققت بملامحهـ ,,!!!! .. سرحت فيـه بدون أدنـى قصد ...


بينما بسيارتهـ آحمد

اللي كان يغير نغمة جوالهـ ,, محاولهـ منهـ أنهـ يلهي روحهـ بأي شي لحد مايوصل عيسى
وبنفس الوقت يبي يتجاهل وجود جواهـر بالسيارهـ اللي جنبـــه ,,,
كان داش جو مع المسجل ,, ويهز راسهـ بالخفيف ويدندن ,,,,, وبنفس الوقت يدور نغمه حلو يحطهـا ( نغمة الرنيـن )
وبعد جهد جهيد لقــى ,,, حط جوالهـ جنبهـ وفصخ الكاب ,,, ومرر أصابع يدهـ الثنتيـن بشعـره الاسود الكثيف يرجعه لورى,,
وهو يشوف نفســه بالمنظرهـ اللي جدامهـ ,,,
تنهــد بملل ,, وتسند بالكرسي ,, وتكتف ..
لف راسـه على سيارة جواهـر يبي يشوفهـا شتسوي ,,, لقـاهـا صدت عنهـ أول ماألتقت عينه بعينهـا ,,,
آحمد وهو يرجع يصد عنهـ ويبتسم ( شفيهـا صدت !!! ... والله لو اأدري أنج تطالعيني جاان من مساع طالعتج هههههههه )

دقايق ألا سيارهـ ثالثه تنظم لهم ..
وكانت سيارة عيسى ... اللي نزل وتطمن لما شاف أحمد بسيارتهـ وجواهـر بسيارتهـا ...
راح لأحمد وطق الدريشــه
آحمد أنتبهـ عليهـ وأبتسم .. فتح البـاب ونزل وسلم عليه : هـــــلا عيسـى
عيسى ببتسامه : هلا آآحمد ... آآسفيــن تعبنااكـ معانـا ...
أحمد : مافيهـا تعب ولا شي .... ترانا أنعيـن ونعاون .....
عيسى بتسأل : ألا تعال قول لي ... ليش ماجيت الدواام اليـوم ؟؟؟
آحمد يطلع عذر : راااحت علي نومه ... وقلت مب عدلهـ آآآجي الدواام متأخر ,,, آآغيب واايد أأبــركـ ...
عيسى هز راسه بتفهم رغم أنهـ ماأقتنع واايد بهلـ عذر: آآهــااا .. ( يطالعـه ) .. زيــن تقدر ترووح أذا ودكـ ,,,, مشكور وماتقــصــــر
آحمد : آآوكي ... يلا سلام ... ( يغمز له ) بينــا تلفون هاا....
عيسى أبتسم وقال : آآوووكي ... الله يحفظكـ
أبتعد عنهـ أحمد وركب سيارتهـ وحركـ بدون مايعطي جواهـر ولا نظرهـ
غرورهـ مايسمح لهـ يقط روحهـ عليهـا .. وبالمرهـ علشان يبيـن لهـا أنهـ مو ميييت عليهـا



هو يعرف شلون يجيب راسهـا بالطيب وله بالغصب ..
ودام قلبـه حبهـا ,,, خل تستحمل اللي بيجيهـا من جنووونــهـ
بينما جواهـر زاااد غليلهـا بسبب تجاهلهـ لهـا ....
( مسوي روحه مايشوفني ,,, وله لما يشوف عيسى ينزل عليه الادب والاحترام !!!!؟ .... عديييم الاخلاق والذمهـ ..
مايستحي على ويهي يتحرش بأخت رفيجه ؟؟؟ وليش يستحي أصلا ؟؟ هو شكله يتلزق بعيسى علشان يعل قلبي .... بس !! )

قرب منهـا عيسى وطق دريشتهـا
فتحت لهـ جواهـر اللي قالت بغيض : جااان ماااجيــت !!!
عيسى : والله الشوارع زحمة شتبيـني أسوي لج يعني !!! ,,, يلا آشوف نزلي خل أوديج البيـت وأأشوف شسالفة سيارتج !
جواهـر : رفيجكـ صب لي بترول !!
عيسى : منو ,, آآحمد !؟
جواهـر : ليش فيـه غيرهـ !!!
عيسى يرفع واحد من حواجبه : دامهـ صاب لج بترول ,, ليـش مارجعتي البيــت وله عاجبج الوضع !!!؟
جواهـر ترفع حواجبهـا هي الثانيـه : شقصدك ؟؟
عيسى : ماأأقصد شي ,,, بس المفروض انج ماتتعبيـن الريال وتخلينه وااقف ليــن آآنـا آآوصل ,,, المفروض أنج ترجعيـن البيــت !
جواهـر : والله شتبيني أأسوي للبودي قارد مالك هذا !! مارضى يخليني أأروح ,, يقول أنك موصيـه يتم معاي لين توصل سعادتك !!
عيسى بستغراب فيه لمحة غضب خفيفه : شفيج تكلميني جذي ,,,
جواهـر تطلع عذر لسبب غضبهـا : مصدعهـ ومب طاايقهـ رووحي ,,, أأبي أرجع البيـت ممكن !!!!
عيسى عطاهـا كم نظرهـ وأبتعد عنهـا وركب سيارتهـ ,,,
بينما هي سكرت الدريشـه وحركت ,, ولحقهـا عيسى

/
\
/

العـصـر

وصـلـت أم عبدالعزيز مع شيخه لبيـت أم فيصل
وكانت القعدهـ متوترهـ شوي ,,,
وبدون مقدمات دشوا بالموضوع
أم عبدالعزيز : آآظنج عارفهـ يامريم أحنا ليش جايـــن ,,,
أم فيصل اللي بايـن الضيق عليهـا : آآيــه عارفهـ ,,,,,
أم عبدالعزيز ببتسامه خفيفه : آنـا أأشوف بلاهـا هالرسميات .. خطوبه وملجهـ وغيرهـ .... العيال يعرفون بعضهم أكثر مني ومنج .. ولـووو ...
قاطعتهـا أم فيصل بجديه : وليش شايفه بنتي وااقف نصيبهــا ... علشــان أقطهـا عليكم لا ملجه لا شي ,,,,,
أم عبدالعزيز قالت وهي تحاول تفهم مريم: مو قصدي جذي فديتج .. آآنــا قصدي انه هالامور يسونهـا علشـــان يتعرفون المعاريس على بعض ,,, ومشاعل وطلال عارفيـن بعض زيــن مازيــن ... مالـه داااعي خسااير وقت وفلوس
أم فيصل بأسلوب أستفزازي : والله أذا أنتوا متعيزيـن عن ولدكم .. أنا ماني متعيزهـ عن بنتي ... وراح أأسوي لهـا ملجهـ .....
جواهـر اللي كانت قاعدهـ جنب أمهـا : يمه أنــا رايي من راااي خالتي ,,, ترى مايحتاي ....
أم فيصل : آآنــتي مالج شغل ,, أنـا قاعدهـ أتكلم مع المرهـ ... لا كنتي أنتي العروووس ذيج الساعهـ تكلمي وقولي شتبيـن وماتبيــن
جواهـر أتسعت فتحت عينهـا من كلام أمهـا ,, وأنصدمت من ردهــا ,,
شنو يعني لا كنتي أنتي العرووس ؟؟ قصدهـا يعني آآنــه جواهـر محد تقدم لهـا وهي الاخت الاكبر لمشاعل ؟؟!!!!
شيخه تحاول تلطف الجو خاصه لما تغيرت ملامح جواهـر قالت : عمتي اللحيـن أنتي ليش معصبه ؟ ماتبيــن سعادة بنتج ؟؟ ترى كل هالآمور راح تطول
وماأظن مشاعل راح ترضــى بهلـ شي ..
أم فيصل : ريحي عمرج أنتي ,, بنتي وعرفهـا أأكثر منج ..... أنا قلت بنسوي ملجهـ يعني بنسوي ..
أم عبدالعزيز بعد ماتنهدت : زيــن شرايج لو يكون العرس والملجه بيوم وااحد ؟
أم فيصل : شنو أنتوا غصب تاخذونهـا مني بأسرع وقت ,,, البنت للحيـن تعبانهـ ومحتاجهـ ترتاح شوي
أم عبدالعزيز : يامريم أأنــا عارفهـ ليـش أنتي مطولتهـا ,,, ترى ياأوخيتي .... عيالنا أختاروا بعض ومقتنعيـن ببعضهم .. خليهم يفرحون .... مستكثرهـ عليهم هالفرحهـ يعني ,,,
لطيفه اللي كانت قاعدهـ وتسمع حوارهم قالت : يامريم ... اللي صار قبل بأذن الله ماراح يصير اللحيــن ,,, قبل غير واللحيــن غير ..... والبنت على حسب اللي سمعتهـ من جواهـر انهـا أستخارت وأرتاحت لطلال .... يعني مافي أي خوف عليهــا .. أنتوا بس توكلوا على الله واللي الله كاتبهـ بيصير
سواء رضيتوا وله مارضيتوا
أم فيصل بتنرفز: خلاص .. خلاص ... سووا اللي تشوفونهـ ..... مالي دخل آنـا ..( توجه الكلام لأم عبدالعزيز ) بس أأن شفت دمعة بنتي ماااني رااحمه ولدج ,,, أأنتي على عيني وعلى رااسي بس هوو ... ( سكتت وصدت عنهم ) .. خليني ساكتهـ أأحســن ..
شيخه وهي تقوم مبتسمه بفرحه : زيــن خل أأروح أأبشر ميشو .... عن أذنكم

راحت فوق بسرعهـ ودخلت غرفة مشااعل اللي كانت متشققه من الوناسهـ وقالت : مببببروووووكـ شعوووولـ
مشاعل بفرحهـ وخجل : الله يبــاركـ فيج ,,,
شيخه : بغينا نموت ليـن أأقنعنـا أأمج أنهـ مانسوي ملجهـ ,,, وبعد طلعت الروووح رضــت
مشاعل : أأصلا مايحتاي تقوليـن لي شصار .. سمعت كلش شي ..... كنت واااقفه عند الدري وأأسمعكم ...
شيخه بذهول وهي مبتسمه : والله وطلعتي منتي هينهـ .... قاطهـ أذونج عندنا
مشاعل تضحك : هههههههـ .. والله آآآحس روحي بطييير من الونـــاسهـ ,,, آآخيييرا بنرجع أنــا وطلال لبعض
شيخه بغشمرهـ : كله هذا حب ؟؟؟...صج أنه معذب قلوب العذاااري
مشاعل بدلع وغيرهـ مصطنعهـ : قلبي آآنــا بس ... وخلي العذااري على جنب ...
شيخه :تغااريــن !!!!
مشاعل : آآذااا ماأأغاارهـ عليــه ,, بالله على من أأغــــار ....؟ ( قالت بسرعهـ لما تذكرت شي ) .. ألا أأقول شوشو
شيخه : قووولي ياعيون شوشو ...
مشاعل : فدييييت عيوونج هاللي يخرعووون .. ههههههههه .... طلال ليش كلهـ جهازهـ مغلق ؟؟
شيخه وهي تسوي روحهـا زعلانهـ : آآنــا عيوني يخرعون ,, ماني قايله لج ليش ,,,,, زيييـن !
مشاعل تروح صوبهـا وتحظنهــا : هههههههههه تيـنن عيونج ,,, أأحلى عيون مرت علي .. شتبيـن بعد ..
شيخه تبعدهـا عنهـا بس مشاعل متعلقه فيهـا : ووخري وخري يالمصلحجيــه ,, لأنه حاجتج عندي جيتي أتلزقييييـــن .....
مشاعل تبوسهـا على خدهـا : سوووووري والله أتغشمر معاااج ...
شيخه تتغلى : غشمرتج باايخهـ ..
مشاعل تهدهــا : مثللللللج ياأحلى بيااخهـ شفتهـا بحياتي
شيخه بستخفاف: هيهييهييهييه .. يعني راضيتيني اللحيــن ..؟؟
مشاعل وهي تضحك بالخفيف : ههههههـ يلا عاد قولي لي ليش ريلي كلهـ مسكر جهازهـ ....
شيخه : شدراااااني عنهـ ,,, شايفه جهازهـ عندي ؟؟
مشاعل مدت بوزهـا شبريــن : طرشت له مسج اليــوم ومارد علي ,,,,
شيخه بخبث : شكاااتبــه فيه ؟؟؟
مشاعل أنحرجت : مااالج خص .. وعن اللقافهـ ....
شيخه : عفيييه شعول قولي شكتبتي لهـ ,, ودي أأأضــحـــكـ ,,
مشاعل تتصنع العصبيه : شايفتني أرقوز جداااامج ,, مع فييييسج ...
شيخه تضحك : خلاص مانبي نعرف ,,, بسأل طلولي ....
مشاعل أنصبغ ويهـا بالاحمر : أسأليهـ ,, ماراح يقولج ...
شيخه بتحدي : تتحديييييييـــن ...!!!
مشاعل ترفع يدهـا لسما : يااااااالله متى تنخطبيييـن وأأسوي فيج مثل ماتسويييـن فيني
شيخه تضحك : ههههههههه ماراح أتزوووج بعنس على قولة عواااااااااس ..
مشاعل : هههههه حمدالله والشكر .. أول مرهـ أأشوف وحدهـ تستانس أنهـا بتعنس .....
شيخه بثقه زائفه قالت : آآحم أأحم .. أأنــا بستانس ...!! لأنه العنوووسه هي الحريهـ المطلقهـ بدون قيوود تسمى بالزوااااج ...
مشاعل بطنازهـ : أأوووهـ شعندهـا الفيلسوفهـ ,,,, صراااحهـ فلسفتج غييير شكل
شيخه بخبث قالت : آآآقول شعووولـ ,,
مشاعل : ياكثر ماتقوليــن ...
شيخه بببتسامه عريضه : شرااايج أتصل بطلال وألعب بأعصابهـ ,,,
مشاعل : ليش هو ماجا ,,؟
شيخه : ووويــن يجي .... من كثر مايحبونهـ أاخوانج .. وبعديـن أنا وماماتي نكفي ومالهـ دااعي الرسميـات .......
( ترفع عبايتهـا وتطلع جوالهـا من مخبى بنطلونهـا وتقول وهي تتصل بطلال ) ههههه بااال أأتخيل شكلهـ شلون بيصير اللحيـن ...
مشاعل كانت بتقول لهـا حرام عليج ,,, بس سكتت ومسكت لسانهـا فيهـا فضول تعرف ردة فعل طلال ..
شيخه وهي تحط ع السبيكر ويسمعون صوت الرنيــن : ههههههههه بتصيدهـ سكتهـ قلبيــه واللهـ
مشاعل تضحك : هههههه ولا كأنهـ أأخووووج ....
شيخه تسكتهـا لما سمعت رد أأخوهــا : هـــلا طلوووولي ..
طلال اللي كان قاعد على نــار قال : هلا شيخه ,,, هـــا بشري
شيخه تسوي روحهـا متضايقه وتتنهد بضيق : والله شقولك ياأخوي ,,, مشاعل غيرت راايهـــا ..
طلال بتسأل : من صجج ؟؟
شيخه : آآي من صجي عيل من جذبي ( تطالع مشاعل وتمسك ضحكتهـا ) .. تقول ماااتبي تتزوووج .. قعدت تصييح وتصااارخ وحااالهـ ,,,ومافي على لسانهـا الا ,, ماأأبي أأتزوج ,, وماأبي أتزووج ... ( تتنهد ) الله يعينهـا بس الله يعينهـا
طلال أبتدت تتلاشى الابتسامهـ من على شفاتهـ ... كان حااس أنهـ هالفرحهـ ماراح تكتمل ,,, قال بصوت وااطي حزيــن : وشلونهـا اللحيــن ؟؟
شيخه بحزن مصطنع : أأأشوهـ ,,, كلهم معاهـا بدااارهــــا ,,, يهدووونهــا
طلال بغصه خفيفه جدا : زيــن .... تبيـن شي ؟؟
شيخه : آآآيـــــه ...
طلال اللي أبتدى يحس بخنقه من القهــر : آآمري ؟
شيخه : مايامر عليك عدوو .. أأبيك تروووح تشتري الشبكهـ ماالت شعووووولهـ ,,,,,, ( بفرررحهـ ) لأنهـم واااااافقــووووووا وأأأولهم هي ,,,
طلال اللي بغى يصير به شي من اللي سمعهـ ماارد من الصدمهـ
شيخه تمت تنطر ردهـ بس مارد عليهــا
شيخه بهمس لمشاعل : ووووي لا يكون ماات .. ( تكلم طلال ) ... أألوووو طللووووول !! ويـنــــــــك ,,,,,؟
طلال بحرهـ : حد قالج من قبل أأأأأأنج سخييييييييفــه وماااااصخهـ ,,,,
شيخه تضحك وهي تقول : خرعتني ,, عباااالي طحت مييييييت من هالخبر الحلللوووووو ...
طلال : أأأأشوووف قلبي ووووويــــهـــج ,,,
شيخه بملاغه : على أأي صفحهـ ,,,, ( تغير السالفه بسرعه قبل لا يعصب ) ... المفروووض تفرح أأنه شعووووول وافقت مو تزفنـــي
طلال : علشـان ثاني مرهـ ماتفاوليـن على حبيبتـي ساامعهـ
( مشاعل بغـى يوقف قلبهـا لما سمعت كلمة حبيبتي منهـ ,,,,, من زماااااااان ماحست بحلاوة هالكلمهـ من طلال اللي كان يبخل بحرف حلو )
شيخه بغت تنسدح من كثر الضحك على وي مشاعل اللي صاير حمر : متى فاولت ؟؟؟؟؟؟
طلال : عيل كلامج أنهـا قامت تصارخ وتصيييح ,, شمعناتهـ ,,,,,,
شيخه : زييييـن أأأسفييييــن ,,,
طلال بعد سكوت خفيف وكأنهـ ياخذ نفس من بعد ماأنحبست أنفاسهـ قال : ووين حبيبتي ؟؟
شيخه تطالع مشاعل بنظرات تثير الاحراج وقالت : من حبيبتك ؟؟ آآنــا صح
طلال يغير السالفهـ : أأأشوف سكري بروووح أأشتري أحلى شبكهـا لهـا ,, وأنتي حسابج لا رجعتي البيــت ...
.... (سكت شوي و بانت الفرحهـ الهاديـه بصوتهـ بعد ماكان يخفيهـا ) شيخهـ ,, حـلفـي أأني مو بحلم ؟
شيخه وهي تمسح دموعهـا : لا منت بحلم يابابا ,,, هذا علم ...
طلال يتنهد بصوت مسموع : هي وينهـا فيه ؟؟؟؟
شيخه بعبط : قاااااعدهـ تناااقز بالحدييييقهـ وتصارخ مب مصدقهـ أنه الشيخ طلال خطبهــا ,,,
طلال : أأقول ...
شيخه : قول يابعد كل اللي يقولون واللهـ
طلال : آآنــا الغلطان اللي مخلي ياااهـــل توصل لي الاخبااااار ,,, لو موكل الوالدهـ أأبرك لي
شيخه تزعل : خلاص عيل أأنــا أستقيييييييل ....
طلال : الله معاااج ,,,
شيخه : أأفاااااا ,,
طلال : لا رجعتي أأعرف شلون أراضيج ... يلا سلام ...
شيخه : زيييـن طلووول ....
طلال : هلا !!
شيخه : أأشتري لي شي معاااااكـ زيـن .. تراني أأختك حبيبتك ..... اللي كله تجيب لك أأخبــار حلوهـ ,, لازم تكافأني ع الاقل
طلال : يصير خير ,,, يلا مع السلامهـ
شيخه : الله معاااااك,,, ياجعل عيني ماتبجييييييكـ
سكر طلال بدون مايعلق على كلامهـا

شيخه وهي تضحك : والله الحب لاعب بحسبتكم ....
مشاعل بحالميـه وفرحهـ غامرتهـا : لأنج ماعشتي ربع اللي عشناهـ ,,, وله جاااان حسيتي فينا ....
شيخه من ورى قلبهـا المبتلي بحب عيسى قالت : ووووي طفى طفى ... الله لا يبلانــا ,, ناقصيـــــن أأحنا ,,,,, كفايا علينا أأنتي وروميو ....
مشاعل ببتسامه لشيخه : صج صج شيخوهـ ,, ولا مرهـ حبيتي ؟؟
شيخه أرتبكت بس بسرعهـ قدرت تخفي هالشي : ههههه وووي شحقهـ ناقصيييـن هموووم ... ( تمسكهـا من يدهـا وتسحبهـا وهي بتطلع من الغرفهـ ) تعالي خل ننزل تحت عندهم ,,, وسكري هالموضوع
مشاعل وقفتهـ وسحبت يدهـا من يد شيخه وقالت : لا لا لا.. شيخوهـ ماأبي .... مابستحمل أأشوف نظرات أأأمي لي ...
شيخه : يعني بتميـن حابسه روحج هني ليـن متى ,,,
مشاعل بقلة حيله : مااادري والله ياشييخــوهـ ,,,,
شيخه : لا تصيريـن لي دلوعهـ .... الكل وافقوا على زواجكم,, وكم نظرهـ بتجيج من أأمج ماراح تغير شي ,,,, من حقهـا تزعل وتتضايق .... بس بالاخير راح ترضـــى بالواقع
مشاعل تفكر بكلام شيخه: تهقيييــن ,,,؟
شيخه : آآآآيــه ... يلا أشوف أأمشي خل ننزل تحت ,,

طلعوا مشاعل وشيخهـ من الغرفهـ بعد ماسكروا الباب وراهم
على أنهم بينزلون تحت الصالهـ ,,, وأول ماوصلوا الدري ألا جوااهـر طالعهـ بويهم ركبت بسرعهـ وراحت غرفتهـا وسكرت الباب وراهـا بكل قوتهـا
شيخه بستغراب : شفيهــا ؟؟
مشاعل تطالع باب غرفة أختهـا وترجع تطالع شيخه : مااادري ؟؟ ... تهقيـن متضايقهـ علشـان سالفتي ؟؟
شيخه : لا ماأظن هذا اللي مضايقهــا ,,,,!!!
مشاعل : عيل شنو ؟؟
شيخه : ماادري .. علمي علمج ... آآمشي آآمشي خل ننزل .. لأنهـ ماأأظنهـا بتستقبلنـا بدارهـا وهي معصبـه جذي
مشاعل بعد تردد .. نزلت مع شيخهـ تحت وبالهـا مع جواهـر !!
( يـاترى شفيهـا ؟؟ شللي مضايقهـا !! )
.
.

بغرفـة جواهـر

قعدت على سريرهـا بحـزن
..كانت تفكر بكلمة أمهـا اللي مضايقتهـا حيييل وتتردد ببالهـ كل لحظة لحد ما زاادت ضيقتهـا ضيقتيــن
حاسه روحهـا مخنوقـه وودهـا تشم هــوى ,, بس متاكدهـ أنهـا لو فكرت تخطي عتبت البيــت راح تلاقي أحمد ملازمهـا ويــن ماتروح
بتموت وتعرف هو ماعندهـ شغلهـ الا يراقب سيارتهـا متى تطلع ومتى تدخل ,,؟؟
تنهدت بصوت مسموع وكملت تفكير فيــهـ
قـــــدر يسلب تفكيرهـا ,, ويحتل جزء من قلبهــا بسهولهـ,,,,,, كانت راافضهـ فكرة انهـا تحب هالانسان بيــوم ...
بس للأسف قلبهـا طلع عن شورهـا وتعلق بهلـ أنسـان اللي بايـن مالهـ آآآمــان ....
قالت بصوت واطي أشبه بالهمس: ليش آحمد بالذات ؟؟؟ ( تطالع فوق برجى ) يالله فكني منهـ ,,, ماأأبي أتعلق بوااااحد مثلهـ ... ماأأبيـه حبهـ
( رجع كلام أأمهـا يتردد بكل وحشيهـ على بالهـا ,, ) أأأكيد كانت تقصد أني الكبيرهـ وماحد طق باب بيتنـا يطلب يدي ,,, بينما مشاعل أأأثنيـــن طلبوهــا وهي أصغر وحدهـ بالبيـت كلهـ ,,,... ليش ياايمـه تحسسيني بالنقص ؟؟ ليييش !!! ... ياااالله .. لو أأزيد بهلـ تفكير راااح أأأأكرهـ مشااااااعل والسبهـ كلام آآمي

قامت من على سريرهـا ووقفت عند الدريشـــه تطالع الشــارع وقالت : كنت مرتاحهـ قبل ... بس من دخل حياتي هالأحمد وأأنــا منعفسه فوق وتحت ,,
أبي أعرف شلللي ينحب فيــه ؟؟ الشكل مو كل شي ,,,,,( ضغطت ع الستارهـ بيدهـا وقالت ) ,, كلامهـ ,,, آآآيــه .... آآآآكيد كلامهـ ...
محترف بصف الحجي والكلام المعسول ...والكلام الحلو أأسهل طريقه للوصول لقلب بنت ,,...( بقهـر ) وأأنــا الغبيــه سلمت لهـ قلبي بسهولهـ ..علشان كم حرف حلوو قالهـ ,,,,؟؟( تذكرت جملتهـ اللي قالهـا اليـوم لهـا : لييييش مييييــت عليج ؟؟!! .. ولـه الدوحهـ مافيهـا ألا أنتي ,,؟؟حبيبتي بدالج أألف ترى ,,, آآنــا بوقف هني طييييب مني مب علشان سوااد عيونج ,,,,, ) كنت متأكدهـ أنه يلعب ,,, وكلامهـ أأثبت لي هالشي ,,,
( تركت الستارهـ وقعدت ع الارض وحظنت ريلهـا لصدرهـا ودفنت ويهـا بيـن ريلهـا) الللـــــه ياااخذكـ يااأأأحمد .. الله يااخذكـ ,,,
.
.
دخلت عليهـا لطيفهـ وشافتهـا قاعدهـ ع الارض ودافنهـ ويهـا بريلهـا ..
أبتسمت وقالت وهي واقفهـ عند باب الغرفهـ : ممكن آدخل ,,,
جواهـر ترفع راسهـا وتقول : حيااج عمتي ,,, تفضلي ....
دخلت لطيفهـ وسكرت الباب وراهـا .. ومشت متجهه لجواهـر وقالت : شفيج قمتي وخليتينا بروحنا ,,,
جواهـر بضيق : متضايقهـ شوي ...
لطيفهـ وهي تقعد جنب بنت آخوهـا : متضايقهـ من كلام آمج ؟؟!! .. تراهـا ماتقصد شي ...
جواهـر بستغراب : وأنتي شدراج ؟؟
لطيفهـ ببتسامهـ حلوهـ : ويهج فضحج .... على بالج تقدريــن تخفيــن هالشي ؟؟!
جواهـر تطالع جدامهـا وبحزن تقول : واايد أشياء مضايقتني ,, وكلام أأمي زااادني ... ( تلعب بأصابعهـا ) .. ضايقتني لما قالت لو كنتي أنتي العروس ذيج الساعه تكلمي .... ( تطالع عمتهـا ) .. زيييـن آآدري أني البنت الكبيرهـ ومحد تقدم لي للحيـــن .... لازم يعني تقط علي نغزاات
لطيفهـ بتفهم : وليش أعتبرتيهـا نغزات ,,!!!
جواهـر تصد عن عمتهـا : آآمي وأأعرفهـا عدل .....
لطيفهـ : حبيبتي أنتي توج صغيرهـ ... تووج ببداية العشريـنــات ... ومب شرط تتزوجيــن اللحيـــن !!!! وأأذاا محد تقدم لج .. مب معناتهـ أنهـ العيب فيج .... بيتقدمون بعديييــن...!! وترى مب كل كبيرهـ تتزوج قبل ...!! ياما بنات صغار تزوجوا قبل خواتهم اللي آآكبر منهم وماسووا شي !!!!!
جواهـر لعمتهـا : عمتي آنتي مب فاهمهـ ,,, آآنـا مو قصدي أني آبي أتزوج وله شي ,,,, توني على هالكلام ..وماني غيرانهـ من مشاااعل لأنهـا بتتزوج قبلي ,, والله أني أأأكثر وحدهـ مستانسـه لهـا وأأبيهـا تتزوج اليـوم قبل بكرهـ ... بس.. آآنـا اللي أبي أأعرفه ليش آمي قالت جذي بنفسه اللي فيني كاافيني تجي تزيدني ليش !!
لطيفهـ : صلي ع النبي وتعوذي من أبليس ,,, تراج خذتيهـا بحساسيهـ زاايدهـ ... أأمج قالت هالكلام بدون ماتقصد شي ,,,,, حتى لما قمتي من عندنا بدون ماتنطقيـن بحرف ..... سألتنا شفيهــا !!! ويييـن رااحت ؟؟؟ ,,, ولو كانت تقصد شي صدقيني ماكانت سألت ,,,
جواهــر : عليه الصلاة والسلام ,,,, ( سكتت شوي بعدها قالت بضيقهـ أأكبر وهي تسند راسهـا على الطوفهـ اللي وراهـا ) ,, يمكن كلامج صج ,, وأنا خذيتها بحساسيه زايدهـ ,,,,, بس عمتي آآحس روحي مخنوووقهـ بمــوووت ... ومب لاقيه حد أفضفض لهـ..!!
لطيفهـ : آآدري أنج متضايقهـ صار لج كم يوم ... ترى باايـن على ويهــج ,,, حتى لما تضحكيييــن يبيـن أأنه هالضحكهـ مو من كل قلبج ,,,, لأنهـ شكلهـ هالقلب مشغول بشي ......
جواهـر تحط يدهـا مكان قلبهـا وتطالع عمتهـا بتفحص : شقصدج ؟؟
لطيفهـ تتصنع الغباء : ماادري ,,, ( تمرر يدهـأ على شعر جواهـر وتقول ) ... حبيبتي أذا في شي قولي لي وأأوعدج قد ماأقدر بساعدج ... بس لا تكتميـن بقلبج .. ترى الكتمان مابيفيدج ...... ( تنزل يدهـا عن شعر جواهـر وتقول ) .. صاير شي يمه ؟؟
جواهـر طالعت عمتهـا وهي عاضه على شفتهـا السفليه وتفكر ... تقول لهـا عن آآحمد ... ولـه تسكت !!!
وبعد طول تفكير قررت تنطق وقالت : آآوعديني ماتقوليـن لآحد .... حتى مشاعل ..
لطيفهـ : آآوعدج ...
جواهـر رجعت لسكوت من يديد ... وبعد فترهـ شبه قصيرهـ قالت : آآحمد ...
لطيفهـ بتسأل : من آآحمد ؟؟
جواهـر : ولد الجيران ؟؟ .. ولد آآم أحمد !
لطيفهـ عرفتهـ : آآيه آآيـه عرفتهـ ,, شفيــه !!
جواهـر بصعوبهـ قالتهـا : شكلي ,,,, ( سكتت .. وبعدهـا قالت ) .. شكلي .. حـ ـ ـ ــبيـته !!
لطيفهـ أبتسمت وقالت : وهو ؟؟
جواهـر بغصه وهي تصد عن عمتهـا : هووو شكلهـ يلعب ,,,, تخيلي عمتي .. من سكنوا هو وأهلهـ جنبنـا .... وهو وويـن ماأروح ألقاااهـ ...
كل مرهـ أطلع فيهـا من البيــت لآزم أأأشوفهـ .... وأأذا ماشفتهـ معجزهـ ..... لحد ماأحسهـ سلب مني جزء كبير من قلبي ...
لطيفهـ : مضاايقج ؟؟
جواهـر : فوق ماتتصوريـن عمتي ,, فووووق ماتتصوريــن ..... أأأحس روحي أأأكرهــا وأأحبهـ في وقت واااحد ,, وأأحاول أأشيلهـ من بالي .. بس غصب أأفكر فيـــه ....( تطالع عمتهـا برجى ) تكفيـن قولي أنهـ كل هذا مب حب ,,, تكفيـن قولي أنهـ أعجاب ؟!....
لطيفهـ بحنان ووبتسامه متفهمه : هذا قلبج وأنتي أدرى فيـــه ,,, أأنــا ماأعرف شللي يجول فيه علشان أحدد أذا أنتي تحبيـنه وله معجبهـ فيــه !!
لو كنت 16 وله 17 !! جان قلت هذي فترة مراهقهـ وبيكون حب عابر بحياتج ,, بس أنتي تعديـتي فترة المراهقه !!
جواهـر تغطي ويهـا بيدهـا الثنتيــن : ليييييييييش ,,,!! ماااأأبي آآحبــه والله مااابي ....
لطيفهـ تقربهـا من صدرهـا وتحظنهـا بحنان وتقول : حاولي تشغليـن روحج ,, علشان تشيليـنـه من بالج ...
جواهـر بصوت مبحوح وبينهـا وبيـن الصياح شعرهـا ,, وهي دافنه ويهـا بصدر عمتهـا قالت : ماأقـــدر ..!
لطيفه تطبطب عليه بلطف وقالت : ألا تقدريــن ... أأنتي بكلامج هذا تشجعيـن روحج على التفكييير فيـــه أكثر وأأكثر ... بس لو قلتي " آآنـا قدهــا ,, وأأقدر أأشيلهـ من بالي ... دامهـ يتسلى ويلعب " ... صدقيني بتلاقيـن تفكيرج فيـه يخف كل يوم
جواهـر تبتعد عن صدر عمتهـا وتقول : بس أشغل روحي بشنــو ,, أأنــا طول الوقت فاضيــه .... وماعندي رفيجات علاقتي فيهـا قويـه حيل
كلهم سطحيــه ,,,,!!! والوحيدهـ اللي أبتديـت أرتاح لهـا ,,, هي أأختهـ ,,,, قولي لي أأشغل روحي بشنو !!!!
لطيفهـ بعد تفكير قصير قالـت: عرس آختج بعد كم يوم .. فرصهـ تلهيـن فيه ....
جواهـر : وعرس مشاعل مايبي لهـ تجهيزات ... مايبي له أأروح السوق أشتري لي فستان جااهز داام مافي وقت لتفصيييل ... مايبي له أأكسسوارات وخراابيطنا ...... ( بألم وقهـر ) .. عمتي لأزم آآآآآطلع .. وأذا طلعت لآزم أأأأشوفهـ ..؟ شسوي !!؟
لطيفهـ بتنهد : والله مو عارفهـ شقول لج .... زيــن لا كنت معاج ماراح يقدر يقرب صوبج ....
جواهـر تطالع عمتهـا : يعني شنو ؟؟
لطيفهـ : بطلع معااج .. وأأذا أأعترض طريجج أنا بتصرف ,, وأأذا كلش كلش مصخهـا الله يخلي ابوج وأخواانج
جواهـر : لا عمتي تكفيييـن .. ماأأبي حد منهم يدري .... مااأبي مشااكل أنا في غنى عنهـــــا ,,,
لطيفهـ : عيل شرااح تسويـن لو ماقلتي لهم !! بتسكتيـن له ؟؟
جواهـر تتكتف بقلة حيلهـ وترجع تسند راسهـا لورى : ماااادري ياعمتي ... مادري .... تعبت منهـ

بيت أم أحمد

بالصاله عند أم أحمد وأحمد
كانوا قاعديـن بجو هادي نوعـ(ن) ما .. ويطالعون التلفزيـون ...
أم أحمد داشه جو مع المسلسل... وأحمد يدور طريقهـ يفاتح أمهـ بالموضوع اللي شاغل بالهـ
بعد فترة صمت نطق وقال : آآقول يمهـ ,,
أم أحمد وعينهـا مازالت على شاشة التلفزيون : قول !!
آحمد : شدعوهـ يمهـ طالعيني خليني أحس أنج تسمعيني !!!!!
أم أحمد بدون ماتلتفت له : يبه آحمد .. تشوفني مندمجهـ ... وأنت دااش لي عرض الله يهداااكـ ,,, صبر اللحيـن يخلص المسلسل وقول اللي تبيــه
آحمد ( شكلهـ بالهـا مب معاي كلللش ,, ) تسند على الكرسي وهو يتكتف ويقول : خلاص هونت ماني بقايل شي ....
آم أحمد ماردت عليـه لأنهـا مب حولهـ أصلا
آحمد بتلميح : تراااني زعلت هااا !!!
أم أحمد مسويهـ له خووش طاااف ...
آحمد وهو ينفخ ويقوم : آآآآآآآآف ... أأذلف أجابل خواتي أأبركـ ,,,
مشـى عنهـا وراح فوق ,, أم أحمد طالعتهـ ورجعت طالعت التلفزيـون بدون أهتمام ....

ركب الدري بسرعهـ وهو يطوف دريــن ... لحد ماوصل لطابق الثاني
مر على الصالهـ اللي فوق ألا يشوف شهد تصيح وتون بصمت ...
أحمد أستغرب ...!!! أتجهـ صوبهـا وقال : شهوود!! شبــلاج ؟؟ شفيج تصيحيــن ...
شهد تمسح دموعهـا وتطالعهـ بنص عيـن : مافيني شي .....
آحمد يقرب صوبهـا لحد ماصار واقف جدامهـا تمامـ(ن) : مافيج شي وأنتي دموعج أربع أربع ,,,
شهد : عندي دموع زاايدهـ زييــن ,, فج عني واللي يعافيكـ ,,,, وبعديـن وخر أأبي أأشوف ’’
آحمد وهو يلتفت وراهـ على التلفزيـون ويرجع يطالعهـا : لا تقوليــن !!! .... ( سكت شوي بعد ماعرف سبب صياحهـا واطلق ضحكهـ وقال ) والله انكم مشكلهـ يالبنات
شهد بغضب وخدهـا للحيـن رطب : ممكن تفارج ... مب ناقصتك ترى !!!!!
آحمد يلتفت على التلفزيـون ويتكتف ويقول بسخريه على آحداث الفلم الهندي: هااا ... شصار بالبطل ... فجرووهـ .... ولـه أكتشفت البطلهـ أنهـ آآخووهـا !!
شهد بتنرفز : ماتضحك .... دمك ثقيييل .... أذا تبي تقعد .. أقعد وأنت ساكت ,, وإذا بتقعد تطنز رووح دارك وله أطلع
آحمد يطالعهـا : آآفااااا !! الوالدهـ تحت مطنشتنـي وأنتي تطرديني ,,, شنو آنــا منبوذ وله منبوذ وله منبوذ ....
شهد بحرهـ : حمووود ,,, أأبي أأشوف بجو هاادي ممكن !!
آحمد وهو يبتعد عنهـا : كييفج ,,, ميت على القعدهـ معاج يعني .... أأروح حق مسوووكهـ حبيبتي آآبركـ ...
شهد تطالع التلفزيـون وبلا مبالاهـ : روح!

راح عنهـا وسيدهـ أتجهـ صوب غرفة مسك آخر أمل لهـ أأنهـ حد يعطيهـ وي بهلـ بيت
طق باب غرفتهـا بالخفيف... بس محد رد عليهــ ..
فتح الباب ودخل لقاهـا راقدهـ وليتات الغرفهـ مبندهـ .. قرب صوبهـا بيشوفهـا نامت خلاص ,, ولـه منسدحه بس !!!
بس لقاهـا نايمهـ للأسف ... جا بيطلع لفت أنتباهـه دفتر محطوط جنبهـا وفوقهـ قلم أسود ...
مـد يدهـ وأخذ الدفتر يشوف شفيــه .. " فضول لا غير "
فتح أول صفحهـ كان مكتوب فيهـا كلام .. بس بسبب ظلام الغرفهـ ماكان وااضح الخط ... خاصهـ وأن خط مسك صغيير ....
حاول يقرى بس صوت جوالهـ اللي يعلن أستقبالهـ لمسج قطع عليه القرايـهـ .. آو محاولته للقرايهـ
رجع الدفتر لمكانهـ وطلع من غرفة مسك يشوف المسج ... كان مكتوب فيــه

" ولعتني يا نور عيني وصديت
وخليتني من طول هجرك أعاني
مدري جفا مدري علينا تغليت
وإلا دخل في جوكم شخص ثاني
وانت الذي في وسط عيني تعليت
وليا ذكرتك داعي الشعر جاني
ما طاب لي زاد ولا مقعد البيت
حتى لذيذ النوم راح وجفاني "

شاف الرقم وأرتسمت أبتسامه ساخرهـ على جنب ,, كان المسج من وحدهـ ... من البـنـات اللي كـان يلعب عليـهم ,,,
وبايـن أنهـ هالشي متبادل .... هي تلعب وهو يلعب ,,
الفرق الوحيد بينهم ,, أنهـ هو فاهمهـا وعارفهـا عدل
بس هي مو فاهمتهـ وعلى بالهـا أنهـ ميت بغرامهـا
طنش لمسجهـا ,,, ولا فكر يرد عليـهـا كعادتهـ السابقهـ

وشاف المسجـات الثانيـه اللي عندهـ ,, وأغلبهـا من بنات
بس ولا وحدهـ منهم قدرت تاخذ قلبــه .. مثل ماأستولت جواهـر عليـه بسهولهـ
والفرق الكبير بايــن ,,, بيـن جواهــر ,,, وبيــــن البنـات اللي عرفهم ....
صدهـا لــه .... خلاهـا كل يوم وكل ساعه وكل ثانيـه تكبر بعينه آآكثر وآآآكثـــر

حط جوالـه بمخبـى بنطلونهـ وآطلق تنهيييــدهـ شوق وقال : آآآآآآهـ لو تحسين فيني ,,,
قطع عليـه كلامهـ صوت جوالهـ اللي يـــرن ,,,

شاف الرقم وكان الاتصال من صاحبة المسج
رد عليهـا : آآلـووو ,,
-: هلا بالقاطع !!
آحمد بلا مبالاهـ : هــلا آيــمــان ,,!
آيمان بمياعهـ ودلع : شدعوهـ حبيبي ,,, بيعنـا بالسوق .....
آحمد : لو يحصل لي ماأقول لا ,,,
آيمان على بالهـا يتغشمر ضحكت بميااعهـ آآكثر وقالت : دمكـ خفيف ... ( بتسأل ) فاضي !
آحمد : ليش !!؟
آيمان : من زمـان ماشفتكـ ,, ولـه ماتبي تشوف آآيمانكـ !!
آحمد ( مالت !! ) : لا بس مشغول شوي ... مب فاضي ,,,
آيمان : آآوكي ... مافيهـا شي .. فض روحك عشاني ... ولـه ماأستاهل !!!
آحمد ( زيــن أنج عارفهـ روحج ) : مب فاضي !!!
آيمـان : ووي شدعوهـ ,,,, شفت لك شوفهـ يديدهـ !!!؟
آحمد بحزم : آآيمــان ألزمي حدودج ....
آيمان بدلع : ووي ياروح أمكـ ,,...... اللحيـن أنـا صرت أتعدى حدودي !!
آحمد يبي ينهي المكالمه : تبيــن شي ؟ لأني بسكر !
آيمان : قلت لك .. آآبي أأشوفـــكـ ,,,
آحمد : مليون مرهـ قلت لج مب فاضي ,,,
آيمان : زيـن زيـن لا ينط لك عرج .... آآدري أنك فاضي بس تتغلى يبلفيت زعلان ...
آحمد بضحكهـ قصيرهـ جدا كلهـا أستهزاء : على شنو أزعل !
آيمان : علشان ماسمعت صوتي صار لك .. ( تفكر بدلع ) آآآآمممممم ... شهـر !
آحمد : لا تحاتيــن .. مايهمني اصلا ....ولو ماتتصليـن كلش .. يكون آحسـن
آيمان تسوي روحها زعلت : آفا !
آحمد بجديه : آيمان .. لا ألعب عليج ولا تلعبيـن علي ,,,, شوفي لج وااحد ثاني تمشي عليهـا حركاتج ذي ,,, لأني بطلت هالسوالف
آيمان تستغبى : اي حركات !! آنـا من صجي أحبك؟
آحمد : حبتج العافيـــه ....( ينصحهـا ) أدعي ربج يستر عليج .. وأحسن لج تتركيــن هالخرابيط اللي مابتفيدج لا دنيا ولا اخرهـ ....
آيمان : آنت شفييك اليوم ,, شارب شي !!! العادهـ من تسمع صوتي تطير من الوناااسهـ ,,, ( ترجع تتصنع الزعل ) الظاهـر غيري أخذ مكاني
آحمد بأسلوب يجرح : آآيــه .. هذاج قلتيهــا ,,,, وحدهـ أأطهر وأأشرف منج .. خذت قلبي كلهـ ,, مو مكانج بس
آيمان بغضب وهي تحلل كلامهـ ببالهـا : آآحمد ... ثمن كلامك عدل قبل لا تقولهـ ,, شنو أطهر وأشرف منج ,,, آآشايفني جداااامكـ !
آحمد : مالهـ داعي أقول ,,, سكري والله يستر عليــــج ..
آيمان بعصبيـه من بعد ماكانت مستانسه : آنت الظاهر مو وي نعمهـ ,,,
آحمد بستهزاء : وتسميــن روحج نعمهـ ,,, !!!
آيمان بتهديد : آوووكي ياأحمد .. آوكي .... مردك بترجع لي تزحف تطلب رضااي .. وأنا بعلمك شلوون تتكلم معاي بهلـ الاسلوب ,,, مليــوون غيــركـ يتمنـون نظرهـ مني ,, بس شكلك ماتستاهـل
آحمد بأسلوب يستفز : آوكي .. روحي للمليـون اللي يتمنـونج ,, لأني مو منهم ,,,!!
آيمان سكرت بدون ماترد عليـــه

بينما أحمد أرتاحت نفسيتـه ,, أنهـ تخلص منهـا ....

طرت ببالهـ جواهـر .. شال روحهـ وطلع من البيـت بعد مامر على آمهـ بالصالهـ اللي للحيـن داشهـ جو مع المسلسل
طلع الحوش ... وسيدهـ طلع من البيـت بكبرهـ ومشـى كم خطــوهـ لصوب بيــت جيرانهم اللي تسكـن بوسطهـ
حبـه ,,, الاول والاخيـــر

تكتف وتم يطالع دريشـة جواهـر ...كانت غرفتهـا منـورهـ .. بس مافي أي تحركـ داخلهـا يدل أنهـ جواهـر موجودهـ !!
جا في بالهـ يطق البـاب ويدخل على أنهـ جاي يزور عيسى ,,, بس بعدهـا غير رايــهـ
لأنهـ حتى لو زاار عيسى ماراح يقدر يشوف جواهـر ..
نزل نظرهـ للأرض ورفس الحصـى اللي جدامهـ بملل .. ورجع رفع نظرهـ لفوق .... والوضع على ماهـو عليــه ..
.
.
.
داخل بالبيـت
وخصيصـ(ن) تحت بالصالهـ
تحسفـت مشاعل أنهـا نزلت ..... لأنهـ آمهـا خذتهـا وراحت معاهـا المطبخ على أنهم بيجيـبـون الشاي لمرت عمهـا وشيخه!
آم فيصل تحاولت تقنع مشاعل تغير رايهـا : يايمهـ فكري زيــن ,,, لا تنخدعيــن فيــه مرتيــن ....
مشاعل : يمه أنتي ماتبين تشوفيـنـي مستانسـه ؟؟؟؟
آم فيصل بشبه أبتسامه : بس ياقلبي سعادتج مو مع طلال ..شفيــه نايف يعني ,,ديـن وأخلاق ومال ؟ آآنــا من زمــان ودي أنهـ يكون نسيبنـا
مشاعل تتكتف : خل ياخذ جواهـر .. غصب ياخذني يعني ,,, وبعديـن طلال مو ملاك .. وأأذا غلط مرهـ مو معناته بيتم يغلط كل مرهـ !!!
آم فيصل : طلال غلط مرااات ومراااات ,, مب مرهـ وحدهـ بس ... أنتي الظاهر عاميـه عيونج عن كل عيــوبــه .... وماتشوفيـنه الا كأنهـ ملاكـ
مشاعل : أنا مو عاميـه عيوني عن عيوبـه ولا شي .... آآنـا شفتهـ بكل عيوبـه وحسناتهـ ,,, ومايهمني ماضيــه .. آحنا عيال اليـــوم !!
آم فيصل بتحذير مغلف بحنان آم تخاف على بنتهـا من مستقبلهـا الغامض : صدقيني بترجعيـن لي دمعتج على خدكـ وتتمنيـن أنهـ أحنا منعناج بالقوهـ
مشاعل لأمهـا بهدوء وضعف : آآآبيــه .. يمه راحتي مع طلال .... واللي يخليج يايمهـ أأفرحي لي .. لا تخليني أطلع من البيــت لبيــت ريلي وأنتي شايلـه بخاطرج علي,,,, آآبي أحس مثل كل بنت بليلة عرسهـا أنهـ أهلي فرحانين لي ,,, وآآشوف دموع الفرح تنزل من عيونهم ,, مب دموع حزن ونكد !! تكفيييــن يمهـ أذا مب علشاني .. علشان هالليله اللي كنتي تنطرينهـا من زماان !
آم فيصل بقلة حيلهـ وهي تقرب مشاعل من صدرهـا وتحظنهـا وتتنهد بحزن كبير : مـاأأبي أأأخســـرج يايــمــه ...
مشاعل تحظن أمهـا هي الثانيــه وتقول بعد ماريحت راسهـا على صدر أمهـا : مابتخسريـنـي ..!!

دخل عليهم عبدالله بلبسـه الرياضي لأنهـ بيروح النادي وشاف الفلم الهندي اللي صاير بالمطبخ
ماعلق ... راح صوب الثلاجهـ وفتحهـا وطلع له غرشة ماي ... وشرب
بينما آم فيصل اللي أبتعدت عن مشاعل قالت لعبدالله بتسأل : بتروح النــادي يبه !!!
عبدالله وبايـن عليـه الضيق : آآيـه يمه ,,, تامريني بشي ؟
آم فيصل : سلامتك يبه ,, دير بالك على روحك .... ولا تستعيل .....
عبدالله يقرب صوب أمهـ ويبوسهـا على راسهـا : أن شاللهـ ,,, يلا عن أذنج ..

طلع من المطبخ متجاهل وجود مشاعل فيــه
مشاعل لأمهـا : شكلهـ زعلان مني للحيــن ....
أم فيصل : الكل زعلان .. مو بس هو ....
مشاعل بتنرفز خفيف جدا : أأنتــوا ليش وااقفيــن ضد سعادتي ,,, ليش تبـوني أأعيش بوسط احزااني بالغصب !!
أم فيصل : أأحنا قاعديـن نحاول نمنعج عن الهاوي اللي بطيحيـن روحج فيهـــا ...
مشاعل ترجع قذلتهـا لورى وتقول : خلاص يمهـ ,, سكري هالموضوع .... بروح أأكلم عبدالله .... عن أذنج ...

طلعت من المطبخ وهي تمشي بسرعهـ بتلحق على عبدالله اللي وصل الحوش ...وكان متجهـ لسيارتهـ
مشاعل وهي تناديـه من بعيد : عببببدالله ,,, عبببدالله ,,,,!!
عبدالله وقف بدون مايلتفت عليهـا ..
مشاعل لما وصلت لـه وقفت جدامهـ وقالت : شفيك علي ؟
عبدالله بدون مايطلعهـا وهو مركز نظرهـ على الفراغ اللي جدامهـ : مافيني شي ...
مشاعل تمسكهـ من ذقنهـ وتخليـه يشوفهـا وتقول : لا تقص علي ,,, أأعرفكـ زيــن ,,
عبدالله يبعد يدهـا عن ذقنه بالخفيف وقال وهو يطالعهـا : تبيــن شي ؟ لأني برووح .. بنفسي متأخر
مشاعل بصوت يقطع القلب : آآبي آآخوي ,, آبي عبدالله اللي تعودت عليــه
عبدالله ببتسامه ساخرهـ : مو هو يكرهج ,,؟ شتبيـن فيــه ... ترفعيـن ضغطج بس !
مشاعل ببتسامهـ وهي شوي وتصيح : شايلهـا بخاطركـ يعني .... أتدلع عليكـ .. حرااام !!
عبدالله وهو يتجاهل كلامهـا وبسمتهـا اللي شوي وتنقلب صياح قالـ: عن أأذنج ... ( وأبتعد عنهـا متجهـ لسيارتهـ ) .....

بس مشاعل مو مخليته لحقتهـ لحد سيارتهـ : عبدالله حراام عليك أأسمعني .....
عبدالله ألتفت لهـا وقال بأسلوب أأمر : دشي داااخل باب الحوش مبطل .....
مشاعل بعناد : ماااني داااخلهـ ,, الا لما ترضـى علي ... حراام عليك ,, أنــا بتزوج وأنت مكشر بويهي !!
عبدالله وهو يأشر لهـا وبصوت رجولي عالي : قلت لج دششششي دااااخل !!! ماتفهميييـن ؟
مشاعل أرتعد جسمهـا من صرختهـ ,, غمضت عينهـا بقوهـ ونزلت دمعهـ على خدهـا رجعت فتحت عينها وطالعتهـ لقت ملامحهـ جامدهـ وفيهـا لمحة غضب
أرجعت على ورى تبتعد عنهـ ,,, وعطتهـ ظهرهـا ودشت تركض داااااخل ..

بينما عبدالله اللي ندم أنهـ صرخ عليهـا بس ماحب يبيـن لهـا هالشي ركب سيارتهـ وطلعهـا من البيـت ..
.
.

دخلت مشاعل ودموعهـا على خدهـا وسيدهـ راحت فوق غرفتهـا وسكرت الباب وراهـا
وقعدت تصيــح وتصيــح ... ليـــن عافتهـا الدموع
قعدت تتمتم بكلمات مب مفهومه بسبب صياحهـا وقالت : .. وينكـ ياطلال ,, تعال آآخذني وريحني .... آآبي أرتاااح .. كلهم مايبـون سعادتي
,
,
,
نهاية الجزء الثالث والعشريــن


الجزء الرابع والعشريــن

الفصل الاول

وهو يطلع سيارته من البيــت .. لمح أحمد اللي واقف جدام بيتهم بس بعيد ومنزل راسهـ بالارض وشكلهـ يفكر
عبدالله أستغرب من وقوف آحمد هرن لـه
وعلى طول ألتفت لـه آحمد وبايـن أنهـ أرتبك لكن بسرعهـ آخفـى هالشي .. وأتجهـ لسيارة عبدالله
عبدالله يفتح الدريشـه :هلا آحمد ,, شلونكـ !!؟
آحمد ببتسامه : الحمدالله يسرك الحال ... وأنت شلونك وشلون الاهل !؟
عبدالله : والله تمام ... ومن صوبك !
آحمد ببتسامه : تسرك آحوالنـا كلنـا ....
عبدالله بتسأل : شعندكـ واااقف هنـي ..؟
آحمد يتصنع البلاهه وهو يلتفت لمكان وقفتهـ مساع ويرجع يطالع عبدالله : كنت طالع أتمشي شوي ,,, ماأنتبهت أني وقفت جداام بيتكم ! السموحهـ
عبدالله وهو مقتنع بكلام آحمد : مسموح يالحبيب .... ألا ويـنك ماتنشاف !!؟
آحمد : والله موجود .. أنت اللي ماتنشاااف ..
عبدالله ببتسامه خفيفه : لاهي شوي ....
آحمد : معذور ....
عبدالله : آوكي توصيني على شي !!
آحمد : لا آبـد سلامتك ,, ويـن رايح !
عبدالله : النــادي !
آحمد يتفهم : آآهاا ... آآوكي عيل ماأبي أأخركـ ,, توكل ...
عبدالله ببتسامه : يلا فمان الله ..
آحمد يبادله الابتسامه : فمان الكريم ..

آبتعـد عنهـ عبدالله لحد ماأختفى عن أنظــارهـ ..
بينما آحمد رجع ألقـى نظرهـ على دريشــة جواهـــر ... ورجع دخل بيتـــه وهو فاقد الامل أنهـ يشوفهـا ولو للحظهـ

,
,

الـسـاعه 2 بالليــل

بيـت بوفيصل ,, وخصيصـ(ن) غرفة مشاعل
اللي فتحت عينهـا بعد صراع طويل مع نفسهـا ... وهي تحاول تنــام بشتى الطرق بس مب قادرهـ
تحس مب جايهـا نوم كلش ...
أشياء وايد شاغلهـ بالهـا
قامت قعدت على سريرهـا وشغلت الابجورهـ ,, ورجعت خصلات شعرهـا القصير لورى ونفخت من قلبهـا ...
نزلت من على سريرهـا ولامست ريلهـا الدافيـه أرضيـة غرفتهـا البـاردهـ ,,,
مشت لعند التسريحهـ وخذت لهـا ربطهـ تلف فيهـ شعرهـا ,,, ولما لفتهـ ...
رجعت عند درجهـا وطلعت منهـ دفتر مذكرتهـا الى ماشاف النــور من فترهـ طويلــه
قلبت الصفحات ووصلت لعند صفحهـ بعنوان ( خدعني الخايـن ) ..
وآسترجعت ذكرياتهـا المرهـ مع طلال ,,, ومع كل حرف قرتهـ بهلـ صفحه تحس بضييقــه تكبر أأكثر وأأكثر
شقت ( مزعت ) الورقهـ من الدفتر وأبتدت تقطعهـا لحد ماصارت قطع صغيرهـ ,, وحذفتهم بالزبالهـ الصغيرهـ اللي بغرفتهـا
والدفتر حذفتهـ على سريرهـا ,, وطلعت من الغرفهـ تغير جو بعد الضيق اللي صادهـا من أسترجاعهـا لذكريات مؤلمهـ
نزلت من الدري بسرعهـ لحد ماوصلت الصالهـ وراحت المطبخ ,, خذت لهـا عصير من الثلاجهـ ,, وسكرتهـا ..
فتحته وشربت شوي تبرد على قلبهــا .. وطلعت من المطبخ وأتجهت لباب الصالهـ على أنهـا بتروح الحديقهـ وبتندعس بمخبأهـا السري
أول مافتحت البــاب وطلعت الحوش ... لمحت حد بالحديقهـ ... ولما أقتربت منهـ آآكثـــر أكتشفت أنه عيسى
كان قاعد على آحدى الكراسي ومسند راسهـ لورى يطالع السما وبايــن أنهـ باالـــه راااايـــــح بعيـد .. ومشغول بشي
آبتسمت لما شافتهـ ... ع الاقل في حد جاافيــه النوم مثلـهـا ...
قربت صوبهـ وقعدت جنبهـ .. وهو بردت فعل تلقائيـه ألتفت عليهـا بسرعهـ مخترع ولما شافهـا قال بأرتياح : ماتعرفيـن تتنحنحيـن !!!
مشاعل ببتسامه : آآحب أأخرعكـ ....
عيسى وهو يرجع يسند راسهـ لورى ويطالع السما ويقول بنبرة صوت هادي جدا : لهدرجهـ شكلي حلو وأنـا مخترع ...
مشاعل تضحك بالخفيف : شفت شلون ؟ .. هههههـ .. ( ترفع نظرهـا لسما وتقول ) شللي شاغل بالك ...
عيسى يتنهد : ولا شي ,,, متملل .. ومو جاايـنـي نووم ....
مشاعل ترجع تطالعهـ وتقول : تصدق .. حتى آآنـا مب جايني نوم !!!
عيسى يطالعهـا ويقول ببتسامه : يعني الحال من بعضهـ ...
مشاعل تلزق فيــه وتحط راسهـا على كتفه والعصير مازال بيـن يدهـا الناعمه وترفع نظرهـا لفوق وتطالع السما بتمعن وهي مكتفيه بالصمت
وعيسى ماحاول يتحركـ ولـه يبتعد عنهــا ... لأنه أصلا كان مرتاح لقرب مشاعل أختهـ ومدللتهـ منهـ ....
رجع رفع نظرهـ هو لفوق ... وبــالــه مشغول .... بشيخهـ
يفكر ..... متى الوقت المناسبـ اللي يقدر يتقدم لهـا ويخطبهـا فيه رسمي ؟
وهل راح توافق عليــه ... ولـه بترفضهـ ليش أنهـا تعتبرهـا مثل آآخوهــا ...؟
آآو يمكن هي ماتبادلهـ آآي شعور ؟ اللهم هو ولد عمهـا لا آآكثر ولا أأأقل !!!!
بس هو متأكد أنهـ له مكانهـ بقلبهـا ,,, حتى لو مكانهـ صغير .. بس المهم أنهـ له مكان !!
آبتسم وهو يرسم ملامحهـا ببــالــه ,, وخبالهــا ... ودلعهـا آآحيــان ,,, وضحكتهـا وغشمرتهـا ....
كلهم كونـوا شيخهـ اللي حبهـا عيسى ,, رغم أنهـ ينكر جدام الكل .... ويبيـن لكل اللي حولهـ أنهـ رافض فكرة الزواج من الاساس
بس لا جات السالفــه عند شيخهـ ,,, Stooooop ... كل الكلام يتغيــــر ...
لأنهـ آآكيد يبي قربهـا بالحلال ... قبل لا يجي وااحد غيرهـا وياخذهــا ويبدأ يمارس عليهـا طقوس الغيرهـ
" لا تكلميــن ولد عمج.... ولا تتغشمريـن معاهـ ... ولا تضحكيــن معاهـ ,, وهذا مهما كان مايحل لج ,,, ألخ .. " وغيرهـا من هالكلمات اللي تبدأ ماتخلص
عيسى بقلبهـ ( محد راح يقول هالكلام غيــري ... (( يبتسم )) .. معقولهـ أأكون شاغل بالهـا مثل ماهي شاغلهـ بالي اللحيـن ,,,
(( ضحك بالخفيف بقلبهـ )) ههههه ماأتوقع كللللللش شيخووهـ يااااااهل ... وأأأكيد اللحيـن هي غرقاانهـ نوووووم وويهـا متنفخ بعد ... (( أرتسمت أبتسامهـ كبيرهـ على شفاتهـ )) .... عفويتهـا هي اللي خلت حبي لهـا يكبر كل مرهــ ,,,, الله لا يحرمني منج ياشوااااااخ ,, ولا يغيرج )

أطلق تنهيدهـ بصوت مسموع بدون لا يحس ,,,
فقالت له مشاعل وهي مازالت تطالع السما : آآسم الله على قلبـــكـ من الآآآآآآآآآهـ ,,
عيسى يطالعهـا ويقول بتسأل : ليش !!
مشاعل ترفع راسهـا عن كتفه وتقول : قاااعد تتنهد ,,!! شفييييـــــكـ ...
عيسى : ولا شي ,,,, قلت لج مب جاايني نوم ... ( يحاول يغير الموضوع ) ألا أنتي اللي شفيج ؟؟ قاعدهـ لهلـ حزهـ ومب جاايج نوم
مشاعل تنزل نظرهـ لتحت وترجع تطالع آآخوهـا : عبدالله تغير علي وااايـــد !؟
عيسى يبتسم لهــا : ماتغير ولا شي .. هو بس متضايق من سالفة زوااجج وجذي وله جذاااكـ راح يرضـــى ,,,
مشاعل : زيييـن أنت أأكثر واااااحد تكرهـ طلال ,, ومع هذا واافقت على زواااجي !!! ليش مايصير نفسك ويتقبل الموضوع ؟
عيسى : سالفة كرهي لطلال مازالت مستمرهـ وماأظن راح أأحبهـ بيوم ,,, بس أأنــا وافقت ورضيت علشاانج .. علشان سعاااادتج ,, ولــه لو السالفه رادهـ عليـه هو .... ماظن كنت برضـى !
مشاعل بنبرة صوت واطي وكأنهـا تبي تقنعهـ : صدقني تغير !
عيسى يمسكهـا من ذقنهـا ويقول: مايهمني ,,,, أهم شي عندي بالدنيا ذي كلهـــا سعادتج .... بسمهـ وحدهـ منج .. تسوى الدنيا ومااافيهــــــا بالنسبه لي ..
مشاعل أبتسمت على المدح بخجل وقالت : الله لا يحرمني منننك ..... مادري شلون كرهتك لما كنت فاقدهـ الذااكرهـ ,,,
عيسى يترك ذقنهـا ويحوطهـا بذراعه ويقربهـا منه ويقول : يرحم أأمج لا تذكريييييني .... يصيدني أكتئاب ...
مشاعل ضحكت وقالت : هههههههههـ ,, لهدرجهـ كنت عايش بعذااب ؟؟
عيسى يضحك : ههههه كنتي موريتني الويل وعمااااااهـ ,,, وحساسه لدرجهـ بااايخهـ بعد
مشاعل : ههههه أتدلع عليك يه
عيسى : محد يدلع علي ألا مرتي ,,,,
مشاعل أبتعدت عن صدرهـ بسرعه وقالت : آآآآي عيسوووهـ !! مو ناوي تتزوج !؟
عيسى بستغراب : وشللي فتح هالطاري !!!؟
مشاعل : ماااادري ,, تووهـ جاا ببالي
عيسى من ورى قلبهـ وهو يبتسم أبتسامه عريضه غبيـه : آآآآآخر واااحد يتزووج بالدنيا ذي كلهـا هو آآآنــا ,, شلي بالزوااج وعوااار الرااس .. خليني عزووبي واايد أأبركـ ,,,, ( يطالع جداامهـ ويطلق ضحكهـ قصيرهـ ويقول ) عبوود بيموت ويتزوووج ,, ومحد معبرهـ ....
مشاعل تضحك : ههههههه آآي أأدري به .... مسكيييــن الكل مسوي له طااااافـ ...
عيسى بغشمرهـ : أأشوفهـ هاليوميــن ساااكت ماجااب طاري كلش ,,,,, ( يطالع مشاعل ويكمل ) ,,, تلاقينهـ تزوج بالسر هههههههه
مشاعل تدزهـ بالخفيف : روووح مناااك !! .... مايتزوج بالسر لأزم أأحضر عرســه .. ( تتلاشهـ ابتسامتهـا ) ,, بس مشغول بالهـ فيني وبـ بلاويي
عيسى لما شافهـا بتقلبهـا حزن سحب العصير منهـا وشربهـ دفع وحدهـ وقال مغير السالفهـ : من مسااااااع حااااط عيني عليــه ,,, وأأنتي مب راضيهـ تشربيــنــه
مشاعل فتحت عينهـا على كبرهـا : وووووي ,, خذ نفس؟؟ شالله حااادكـ تشربهـ جذي .....
عيسى يغمز لهـا : آآآخوووج شديد ماتأثر فيـه هالاشياء الصغيررهـ ,,,
مشاعل : يبي لي أأعلمك الاتيكيت ,,,,

عيسى : آآقول ياأم الاتيكيت .. ( قام وقف وقال ) .. قومي خل ندخل أأبي أأنام ..... باجر ورااي دوااام
مشاعل قاامت وقالت : توك ماتبي تناام ؟ اللحـيـن حلا لك النوم
عيسى : شفت ويهج صكتني ذيج النووودهـ اللي تناديني من مسااع بس أنا مطنشهــا ,,, ههههه
مشاعل تمشي معاهـ لباب الصاله : شااايف مكتوب على ويهي منووم !! مع هالفيييس
عيسى ضحك بدون لا يعلق ...
ومشى معاهـا لحد مادخلو البيــت وتوجهـ كل واحد فيهم لغرفتهـ ,,,
عيسى سكر باب غرفتهـ وناام على طوول
بينما مشاعل سكرت باب غرفتهـا ,, وخذت دفتر مذكراتها وقعدت تكتب فيـــه آي شي يدور ببالهـا .. لحد ماغلبهـا النوم
.
.
.

مــر يــوم ,, وجا وراهـ اليـوم الثـانـي والثـالث والرابــع والخامس !!
والوضع كلهـ منقسم على الترتيبـات لعرس مشـاعل على طـــلال
اللي راح يكـون ببدايـة الشهـر اليـــاي ...

لـحــد ماجـا اليـوم المنتــظـــــر ..
يــوم اللقـا بيـــن الحبيبيــن ..
اليـوم اللي أغلبكم ينطرهـ ......
يـوم عـــرس طـلال ,, ومشـــاعل ..

.
.
كـانت الساعه 4

وجواهـر معتفسـه بغرفتهــا ... تدور شيلتهـا اللي بطلعت الروح لقتهـا
وطلعت من دارهـا على غرفـة عمتهـا وهي تقول : عمتي يلا بسرعهـ ,, أأبي ألحق ع المصمم ...
لطيفهـ وهي طالعه من غرفتهــا وبروااق قالت : زيـن الله يهداج شفيج معتفسـه وحالتج حالهـ ,, باقي وقت ,,,
جواهـر وهي تسبق عمتهـا وتتجهـ لدري : ووووي عمتي ,,, آآي باقي وقت !! بعدها أأبي أأمر الستي ماااخلصت أكسسواراتي .... ولأزم نكون بالقاعهـ مبـجـــر .... مب حلوهـ نووصل متاخريـــن ....
لطيفه وهي تنزل من الدري برفقة جواهـر : آآنتي اللي ملخبطهـ عمرج ع الفاضي ,,
جواهـر ماردت عليهـا ونزلت من الدري بسرعهـ وطلعت من الصالهـ على سيارتهـا ولطيفهـ وراهـا بالضبط
لحد ماوصلوا لسيارهـ وكل وحدهـ ركبت ...
وحركت جواهـر سيارتهـا ,,, وطلعت من البيـت
ألا لطيفهـ تقول : ألا ماقلتي لي ,, شخبار آآحمد معاااج ؟؟ تشوفيـنه ؟؟؟
جواهـر اللي شبه منتبه على عمته : شفتهـ كذا مرهـ ,, بس ماكان يقرب صوبي لأنج تكونيـن معااااي .. تصدقيـن لو كنت أأدري أنهـ مابيتجرآ يقرب صوبي بهلـ طريقهـ جان ماترددت لحظة أني أأقولج .. ( تطالع عمتهـا بنظرهـ سريعهـ وترجع تطالع الطريج جدامهـا ) .. بس صار لي أسبوعيــن وشوي ماشفتهـ كلللش .... ماادري شفيه !
لطيفه براحهـ : مااعليج منهـ ,,, تلاقينهـ مل ..... ورااح يدور وحدهـ ثانيــه من ثوبــه
جواهـر صادتهـا نغزهـ بقلبهـا من كلام عمتهـا أرسمت بصعوبه شبح أبتسامهـ خفيفيه على شفايفهـا علشان لا تبيـن لعمتهـأ أنهـا تضايقت
وعم الصمت على المكان ...
لحد مارجعت قالت لطيفه : خواتهـ وأمه بيحضرون العرس !
جواهـر ماردت عليهـا لأنهـا سرحت ,,
لطيفهـ وهي تحط يدهـا على كتف جواهـر : جواهـر !!؟
جواهـر ألتفتت على عمتهـا بسرعه : هلا !! ,, هلا عمتي ,, ( رجعت تطالع الطريج جدامهـا )
لطيفهـ : آآكلمج يمه ,, شكله بالج مب معاااي ,,,
جواهـر تضحك بالخفيف من ورى قلبهـا : لا شدعوهـ عمتي ,, معاج معاج ,,, قولي
لطيفه : خواتهـ وأمه بيحضرون ؟
جواهـر : آآآآآآكيـــد ,, شهوودهـ ومسك ,, وآآمه بعد .... تلاقينهم بالصالون اللحيــن
لطيفه : ووي ,, ليش مايجيون الفندق معانا ....
جواهـر : لا ووي .. ماأأظن يستحوون أصلا .....
لطيفه جات بتتكلم بس صوت جوالهـا قطع عليهـا الكلام ردت ألا بصوت ياهل : يمـــــــه !
لطيفه ببتسامه كلها حنان : هلا حبيبي ,,,
سيف بصوت متملل : متى بتجين .. تمللت
لطيفه : محد قالك تقعد تحـــن ألا تجي معانــا ,, لو رحت مع آخوانك مب أأحسن لك ( تقصد فيصل وعبدالله وعيسى )
سيف بضجر : مادري !
لطيفه : أنت وينك فيه ؟؟ ومن رقمه هذا
سيف : هذا تليفون شيخه قالت لي ثو ( سو ) تلفون لأمك كلمها
لطيفه : لا يكون يننتهــا ,,
سيف بعفويهـ : هييي يننتني ,,
( صوت شيخه اللي جنبه ) : أأنــا يننتك يالدب ,,, هيـــن سكر وشوف العض اللي بيجيك
سيف يتشكى لأمه : شفتي !
لطيفه ببتسامه : عطني أياها
شوي ألا صوت شيخه المرح : هــلا عمتي ,,,
لطيفه تسوي روحها معصبه ومبيـن أنهـا تمثل : شحقه يننتي ولدي
شيخه : آآآنــا يننتــه ,,, جذاااب والله ,, ( تكلم سيف ) تبيني أأأقول لهـا شسويت ,,,!!!
سيف يطالعها بنص عين : ماثويت شي ,,,
لطيفه لشيخه : شمسوي قولي لي ,,,
شيخه تضحك على شكل سيف اللي مايبيهـا تقول قالت : هههههه ماسوى شي ,,, من جا معانا ليــــن هالحزهـ وهو ماتحركـ من مكااانهـ ( ترص ع الكلمهـ ) كلللللللللللللش
لطيفه تضحك : ههههههههه الله يعينكم عليه ,,, شكلهـ موريكم الويل
شيخه : فديييتهـ مسوي جوو ماعليج ,,,, أأنتي متى بتجيييــن ....
لطيفهـ : بروح مع جوجو للمصمم وبعدها بنمر نخلص كم شغلهـ وأأحنا جاينكم
شيخه : زيييــن ننطركم عيل ,, ماني لابسه فستاني ألا لما تجوون
لطيفه تضحك : آآآووكي ,,,
شيخه : يلا آآخليج اللحيــن ,, بروح أأنطر دووري ... قبل لا ياخذون دوررري ههههههه
لطيفه : آآوكي حبيبتي ,, يلا مع السلامهـ
شيخه : مع السلامهـ ,,

سكرت وألتفتت على سيف وهي تتخصر بحركه طفوليه : اللحيـن آآنا ميننتك يالدب ,,,, مب جنك مطلع لنا قرووون
سيف : ماثويت شي ,, وبعديـن أنتي اللي قلتي لي روح عطهـا المشط وأأنكت الماااااي عليهـا شسوي يعني أذا هي ماتشوفـ !! ( يقصد الكوافيرهـ )
شيخه : أنا ماأأقصد هالسالفهـ يالذكي ,,, آآنــا أأقصد شعرهـا
سيف طالعهـا بنص عين وهو يدور مبرر وبعدها قال بغباء : شعرها طووويل زيااادهـ عن اللزوم قلت يمكن ماتبيـه وعاادي أألعب فيــه
شيخه : قصقصت شعرهـا وتقول عاادي ,,, بغت تموووت وهي تطالع شعرهـا نصهـ راايح
سيف ببرائه : مااقصيت وااايد ,, بث شوي ,,
شيخه ترفع حواجبهـا لفوق وتطالعهـا بنظراات يعني ( قول الصج أأحسن لك )
سيف : محد قال لهــــا تطول شعرهــــا جذي .... مشكلتهـا مب مشكلتي
شيخه رغم اللي سوااهـ سيف ألا أنهـا كانت مستانسـه على طريقة كلامهـ ,,,قالت : زيــن شوف ,, أنا بسوي روحي مادريـت عن ذي كلهـ ,,, بس الحيـن لما ندخل داااخل ,,, تقعد شاااطر وماتتشييطــن ...
سيف بملل : زيــن أتصلي حق عبدالله خل يجي ياخذني ,, بروح معاهم ماأبي أقعد عندكم
شيخه : عبدالله مب متفرغ لك ,,, وداامك قلت تبي تجي معانا وأصريـت أأستحمل وصير ريااال
سيف يعقد حوااجبه : أأأأنــا موو ريــــال
شيخه فتحت عينها على كبرهـا وقالت : عيييب !!! شنو هالكلام ... أأذا مو ريال عيل شنوو ,,,!!
سيف بسذااجه : ثـــيـــف ,,
شيخه : هيهيهيه دمك خفيف تصدق ,, آآمش بس آمش ,, خل نروح داخل عندهم
سيف مشى عنهـا وهي ورااهـ ودخلوا الغرفهـ اللي صوت الاستشوار حاااشرهــا .. وصوت المسجل اللي مشغل زاايد الازعااج
شيخه تنزل لمستوى سيف وتهمس بأذنه : خلك شاااطـــر ...
سيف طالعهـا بملل .. وراح قعد على أقرب كرسي وتكتف

بينما شيخه راحت صوب مشاعل وآآبتسمت وقالت : يعلهــا دووووم هالفرح ...
مشاعل بخجل معطي خدودهـا حمرهـ : ويـــاااج ,,,, حاااسه روحي بحلم تصدقيــن ؟؟ مو مصدقهـ أنهـ اليوم عرسي وراح أأخذ طـ .... ( وسكتت مستحيه من نظرات شيخه )
شيخه تضحك : هههههههه الله لا يبلانـا ,,,( تهمس لمشاعل علشان لا تسمع الكوافيرهـ ) .. تلاقينهـ متحرقص يبي العرس يجي بسرعهـ ,,,,
مايقدر يصبر عنج ,,,,
مشاعل تدزهـا وتبعدهـا عنهـا : جب جب ,, هههه ياااااي بموت منج والله ..... شوفي شكلي شلون صااير .. وأنتي تزيديني !!
شيخه تضحك : آآيـنن شكلج وأنتي منحرجهـ ,, هههه
مشاعل تغير السالفه وهي ميتهـ أحراج للحيـن : سيفووهـ ويــن ,, ماشفتهـ ,,,
شيخه : كاهو قاعد على الكرسي هنااكـ ,,, مثل الشاطر... يبلفيت صاير مؤدب ..
مشاعل بلمحة رجى : فديتج لا تقوليـن لعمتي ,, والله بتهاوشهـ ,,,,,,
شيخه بنذاله : مااني قايلهـ أأصلا ,, بستغل هالنقطهـ لصالحي ,,,,, ههههههه
مشاعل تضحك : والله أنه شر الدنيا متجمع فيييج هههههه
شيخه بغشمرهـ : أأفااا عليج بغطي على طلال ,,,
مشاعل عقدت ملامحهـا مب عاجبهـا الحجي : شيـــخـــه !
شيخه تصحح جملتهـا : أأقصد طلال القبلي مب رووميـــو ... هههههههه
مشاعل ترجع تبتسم : عبااالي بعد ,,,,
شيخه نغزهـ : من اللحيـن ماقمنا نرضـــى ,,, مااادري شسوى فيج هالطلال سااااحـــرج
مشاعل : جب جب ,,, وذلفي بعييد أأشوف ,,
شيخه أطلقت ضحكهـ من قلبهــا وقالت : بذلف ياقلبي بذلف ,,, بس بكون لزقهـ على قلبج باقي عمرج ,, ( تضحك وهي ترص ع الكلام ) بكوون عمتج عيااال أأخووي
مشاعل شب ويهـا من الاحرااج وقالت : ياخااااااااااايســه ,,, أأنجلعي بعييييييد والله بذبحج يالعفنهـ ,,,
شيخه ضحكت وهي تبتعد عن مشاعل .. وتتجه صوب لولوهـ اللي كانت قاعدهـ على جنب بالغرفهـ وتتصفح مجلهـ
شيخه وهي تقعد جنب آختهـا : هااي لولو ,,,
لولوهـ وهي تسكر المجلهـ وتقول : هلا
شيخه : شفيييج مكشرهـ وحالتج حالهـ ,, ضحكي ,,,, وله ليش أنهـ عرس مشاعل
لولوهـ بتعب : لا شدخل ,,, هذا عرس آآخوي قبل لا يكون عرسهـا
شيخه : عيل شفيييج !!؟
لولوهـ : تعبانهـ شوي ,, ماعليــــج أنتي ....
شيخه : شتحسيــن فيــه ....
لولوهـ : صداااع خفيف ,,, بيروح أن شالله ....
شيخه : تبيـن أجيب من عند آآمي حبه لج ...
لولوهـ : لا لا ,, ماابي .... من متى أبلع حبوب أنــا
شيخه تضحك : هههههه أأنتي للحيـــن ,,,
لولوهـ تبتسم : وليــن بكرهـ ,, أنا والحبوب عداااااوهـ ... أخاف صراحه أبلع حبوب
شيخه : شكبرج متزوجهـ وتخافيـن تبلعيـن حبوب ,,, سيفووووهـ اللي أصغر منج يبلع عشرهـ ورى بعض
لولوهـ : آآآآيه هيييييييـن !! أأقص أأيدي لو يسويهــا

.
.

بمكان ثاني وعند المصمم ..
خذت جواهـر فستانهـا بعد ماجيكت عليــه وتأكدت أنهـ كل التعديلات اللي طلبتهـا منهـ بعد البروفـا صـارت
طلعت من عندهـ وهي شايلهـ فستانهـاا وجنبهـا عمتهـا ,,, والابتسامه شاقهـ حلجهـا شق
جواهـر ببتسامه عريضـه : ياااي ,, والله آآيـنن الفستــان .... على ذوقي بالضبط
لطيفه وهي تلف وتروح صوب باب السيارهـ علشان تركب : هذاهو فستانج اللي سندرتينا فيـــه ,,, وعلى ذوقج بالضبط .... راضيه اللحيــن ,,,
جواهـر بفرحهـ وهي تروح للباب اللي ورى .. وتفتحهـ وتعلق فستانهـاا : والله آآحس روحهـا مرتاحهـ ,, اللحيـن بقدر أشتري أكسسوار يركب عليــه
سكرت البـاب ورجعت ركبت بمكانهـا وحركت وهي تقول : اللحيـن نروح الستي عند الـ ( ..... ) .. وأأشتري الكسسوارات اللي أأبيهـأ ,, شفت عندهم طقم يناسب ألوان فستاني عدل ,,,,,
لطيفه : آآنــا آآآبي بس عطـــر .... لأنهـ كل أغراضي جاهزهـ ,,
جواهـر : كل اللي تبينهـ موجود هنااكـ ,,
لطيفهـ : يلا عيل ... توكلنـــا ....
.
.
حركت جواهــر وأتجهت لستـــي ... وهي زاايدهـ السرعهـ شوي علشان تلحق توصل وتخلص وترجع القاعهـ بوقت قياسي
من دون ماتنتبهـ لسيارهـ اللي كانت وراهـا من طلعت من البيـــت بدون ماتحس

كان آآحمد بيــمــوت ويشوفهــا ,,,
صار له فترهـ وهو كل مالحق سيارتهـا وقال بيشوفهـا يكتشف أنهـ عمتهـا معاهـا
وكانت هالحركهـ من جواهـر غير متوقعهـ نهائيا بالنسبهـ لـــه
والمشكلهـ أنهـا تشوفهـ وتسوي روحهـا ماتشوفهـ وهالشي كان ينرفزهـ آآكثر ...
علشان جذي ... غير طريقته بملاحقتهـا ,,,, ولحقهـا بطريقه غير مباشرهــ بدون ماتحس
وداام آآحمد يبيهـا وحاطهـا برااسهـ رااح يستحمل عنادها وغرورهـا المستفز لحد مايحصل عليهـا
وهالمرهـ هو بايعهـا ,, يشوفهـا يعني يشوفهـا
ولا مو بس جذي ,,,,, ألا يكلمهـا ,,,
.
.
.

وقفت سيارتهـا بأحدى المواقف ونزلت هي وعمتهـا ودخلوا المجمع ,,
بينما آحمد صف سيارتهـ بالموقف ع السريع ونزل بسرعهـ علشان يلحق عليهـا قبل لا تختفي عن أنظاارهـ
وبعدهـا مافي أأمل يدورهـا بهلـ مكان الكبيييييير !


,
,



عند طــلال اللي كان بالحلاق يعدل اللحيـه والشنب ومعاهـ عبدالعزيز بالكرسي اللي جنبـه
بينما سلمان كان مخلص وقااعد ينطرهم يخلصـــون ... وكل شوي مشغل نغمــه وزااعج اللي بالحلاق كلهم ...
وعبدالعزيز يعطيه نظرهـ يعني ( فشلتنا )
وسلمان يبتسم بلا مبالاهـ ويسمع النغمه اللي بعدهــا ,,, وعلى هالحال لحد ماخلص معرسـنــا وقعد يجيك على ويهـا الوسيم بالمنظرهـ
وبعدهـا أبتسم للمصري اللي سوى له هالشغل كلهـ وقال : تسلم يدكـ ,,,, ماقصرت والله
بادلهـا الابتسامهـ المصري
بينما طلال قام وراح صوب رفيجهـ وقال وهو يقعد جنبه : شرااايـــكـ ,,
سلمان وهي يبند النغمه المزعجه ويلقي نظرهـ على ملامح رفيجه وقال بأعجاب : لا لا لا !!!! ياااخطيييييـــر ,,, بتذوووبهـــا الليلهـ ,,
طلال يضحك : لا والله جد ,,, شرااااايــــك
سلمان : والله عجييييب ,,,, أأنــا يالريال ذبت ,,, شلون هي .....
طلال يضحك : وااااايد تجاامل ترااااكـ ,,
سلمان يسوي روحه عصب : عيل تدري شلووون ,, تلوووووووع الجبد ,, جذي زيــن ؟؟!!
طلال أبتسم بحب وهو متجاهل كلام سلمان اللي من ورى قلبـه : عقبالك أن شالله
سلمان يسوي روحهـ واحد مهم : أأنــا للحيـن جاااري البحث عن وحدهـ تستاهلني ......
طلال بطنازهـ : لا ياشيخ !! ... ومن اللي تستاهلكـ ....
سلمان يسوي روحه يفكر : آآنـــا اللي أأبيهــا غزاااااااالـــه مايصير بعد أأنــا حلوو وهي جيكرهـ .. هههههههـ ,,, آآبيــهـا تقول للقمر قوووم وأنا أأقعد مكاانك ,,, لا لا ,, أأبي القمر نفسهـ لا شافهـا يتضاااااايق ويضيق خلقهـ ويقول شجاااب هالحلا كلهـ .... تبي تغطي علي !
طلال : مب أأنسااانهـ ذي ,, هههههههه
سلمان يطالع طلال : علييييك نووور ,,, مب أأنسااانهـ ,, ملااااااااكـ ..... حوررريـه حوورريـه .....
طلال : بس الجمال الزاااايد راح ينقلب عليك بيوووم ,, ويمكن يجيب لك المشاكل والمصاايب
سلمان : على بالك بخليهـا تعتب عتبت البيــت بدون ماتتغطــى ,,,, صدقني .... أأخليهـا تطلع من البيــت كلهـا أأسود بأسود ماااتعرف لونهـا حتى ,,,
( بغرور مصطنع ) علشان محد يشوف هالملاكـ ألا أأنــا ,,,
طلال : زيــن خل سالفة يشوفونهـا وله مايشوفونهـا ,,, مردهـا بتعييز وبيروح كل هالجمااال .... بطلقهـا وبتاخذ وحدهـ حلوهـ !!!؟
سلمان بغشمرهـ : آآكيد ,, باخذ وحدهـ حلووووهـ ,,, شلي بالجييكرهـ العيوز ....
طلال يضحك : هههههههههههههه والله أنك نكتهـ ,,, أأدري مو من صجكـ !!! أأعرفكـ ماتسويهــا .....
سلمان : المهم خلك مني ,, ومن همومي .... بعد العرس على طول بتساافر ... ولـــه !
طلال : لا ماأظن,,,, يمكن الصبح ع الساعه 7 نسافر ..... وهالليله نقضيهـا بالفندق
سلمان : ويــن نااوي تسافر ,,, ؟
طلال على طول : آآكيد فرنســـا ,,, أأذكر قبل لما كنت خاطبهـا كانت تقول ودهـا تروح باريس ,,,,, وآآنــا كنت أأقول لا ومادري شنــو ,, عاد هالمرهـ بسويهـا مفاجأهـ
سلمان من قلبهـ : الله يوفقك ويهنيكـ أن شاللهـ .... وياجعل هالوي دوووم مبسووط
طلال يتنهد : قايلك أأنــا ,, لو هي بس تسامحني ..... راح آآكون أسعد أنسان بالدنيا ,, وهذاهي سامحتني ولله الحمد ونست كل اللي صار أو نقدر نقول تناســت .. وكل هذا بفضل رب العالميــن .. لو أنهـا مافقدت ذاكرتهـا صدقني ماكنت شفتني بهلـ مكان اليــوم أتجهز لعرسي اللي باقي عليهـ ساعات ويبـــدأ
سلمان : تستاهل هالفرحهـ ياآخوي ,,, أنت صبرت وهذا جزى صبركـ .... بس اللي باقي عليكـ ,, أنكـ ماتفرط فيهـا بالساهل مثل ماسويت بالمرهـ الاولى .... تراهـا عاندت الكل علشانكـ .. لا تخيب ظنهـا فيــــــك
طلال يبتسم : مستحيل أأأأأأفرط فيهــا ... مستحيل !

.
.

في آحدى محلات الاكسسوارت


كـانــوا جواهــر ولطيفهـ طالعيــن منهـ بعد ماخذت جواهـر الطقم اللي كان ببالهـا
وطلعــوا منهـ على محل عطوراات كبيــــر ... دخــلت لطيفهـ المحـــل بينما جواهـر وقفت عند محل ملابس جذبهـا
وقعدت تدقق فيـه بعض الملابس وتحفظ شكلهـا عدل ببالهـا علشان مرهـ ثانيــه تجي وتشتري على كيفهـا اللحيـن ماعندهـا وقت ,,,
أبتعدت عن هالمحل .. وراحت صوب محل العطورات اللي موجودهـ فيـه عمتهـا

أول ماوصلت وجات بتدخل ألا ذاك اللي طلع بويهـــا بدون آي سابق أنذار وقال برومنسيـه : آآآآشتـــقـــــت لج ..
جواهـر أخترعت وأنصدمت بوقت وااحد لدرجة أنهـ الكيس اللي فيهـ أكسسواراتهـا طاح من يدهـا وماقدرت تنطق بحرف واحد وعينهـا عانقت عينهـ بدون قصد
آحمد وهو ينزل ويشيل الكيس ويرجع يوقف على طولهـ ويقول : شدعوهـ ,,, حاارمتني من شووفتج كل هالفترهـ !!! تحتميــن بعمتج يعني
جواهـر اللي نبض قلبهـا زاااد فوق المعدل الطبيعي ... لأنهـا ماتوقعت تشوفهـ من يديد .. حاولت تخفي هالشي بسحب كيسهـا من يدهـ وجات بتطوفهـ بس هو رجع وقف بويهــا وقال : مو بهلـ سرعهـ ,,,, آآآبي أأكلمج ..
جواهـر وهي تحاول توطي صوتهـا لأنهـ العالم رايحهـ ورادهـ من جنبهـا قالت بصوت فيه رجفهـ خفيفه : آآآنت شتبي ,,
آحمد : ماأستاهل منج كل هذا !!!!! أأأأأأكثر من آآسبوع وآآنـا مب قادر أأشوفج .... حراام عليج .. عذبتيني
جواهر وهي لأول مرهـ صوتهـا يرجف جداام آآحمد قالت : شنو أعذبك وتعذبني ,,, شاللي بيني وبينك !!
آحمد سكت وتم يطالعهـا بعدها قال : بتعلميني أنج بعد كل اللي سويتهـ ,,, مب فااهمه للحيـــن !!
جواهـر تمسكت بأخر خيوط للقوهـ بقت لهـا ودزتهـ من جداامهـا على أنهـا بتعديـــه وبتبيـن له انهـ كلامهـ ماهمهـا
لكن يدهـ سبقتهـا ومسكتهـا من معصمهـا : آآآبي أأأكلمــ ......
قطع جملتهـ كف قوي وحااااار جالهـ من جوااهـر اللي قالت بحدهـ : مو من حقكـ تلمسني سااااامع ....
آحمد أنصعق من الكف اللي جالهـ منهــا ... ماتوقعه آآبد طالعهـا بنظرات غضب من فوق لتحت بدون ماينطق ,,,
من شاف النـــور ومحد تجرأ يلمس شعرهـ منهـ ..... ولا يمد يدهـ عليـــــه ...
واللحيــن وبالساهل ( بنت ) تضربهـ .... ولا ... جدااام أمة محمد بعد
آآحمد وهو حاااس بنــــار شبت بصدرهـ أحرق الشوق كلهـ وخلتهـ رماد قال وهو يرص ع الكلام : ماأأأسمح لج تمديـن يدج علي فاااااااهمهـ .....
جواهـر نفسهـا ماكانت عارفهـ شلون مدت يدهـا عليـــه ... طالعتهـ بنظرات أنكسرت فيهـا القوهـ ودب فيهـا الخوف ببطئ ومانطقت
آحمد يقرب صوبهـا ويقول بلهجه أأقوى وأأكثر حدهـ من قبلهـا : ماااأأأأسمح لج ..!
جواهـر وهي تقطع بالكلام : آحمد آسـ ......
آحمد بصوت عالي شوي : لا تنطقييييييييييـن آآآآآآآسمي !
دزهـا من كتفهـا بقوهـ بغى يكسرهـ لها ومر من صوبهـا وهو يبتعد عنهـا .... وبايــن أنهـ ولــــــــــع من هالكف اللي جالهـ
وخلا وراهـ جواهـر بحالة ذهـــــول ...

ركب سيارتهـ وطلعهـا من الستي بكبرهـ .. وهو يغلي من القهــر
آحمد ينطق ... ومن منهـ ,,,, من جوااااهـــر اللي كان بيموت ويشوفهـــا
آحمد بحرهـ وهو يتحسس خدهـ مكاان الكفـ ,, : شكلهـا واااايد خذت علي ..... وعلى بالهـا بتم ااركض وراااهـا على طووووول ,,,,, وااااااااااللله يابنت بدر أن ماخليتج تركضيـن ورااي مااكون آآحمد .....

بسبب بيــاضهـ لون خدهـ صار احمـــر .. وخاصهـ أنهـ جواهـر طلعت كل قوتهـا بخدهـ المسكيــن
وهالشي خلا آآحمد يزيد ويغلي آآكثر وآآآكثـــر .....

فتح الرااديــو بقوهـ يبي يشتت أفكاارهـ بأي شي علشاان لا يفكر بجواهـر آآآكثــر
رغم أنهـ ولا شي يقدر ينسيـه الاهانه الكبيرهـ اللي جاتهـ منهـا

.
.

انت اللي خسران يوم انك تزعلني
والا انا واجد أحبابي وخلاني
ان كان ربي عطاني عمر وامهلني
مصيرك تشوف من يندم على الثاني
بتجاهلك ما هو بس انت اتجاهلني
عهد علي اني انسى من تناساني
وباعاملك مثل ما شفتك تعاملني
ان قاله الله وعد ليجيك ما جاني
مسكين حدك اذا مفكر بتشغلني
ما تهز شعرة عشان تهز وجداني
كني اشوفك تجي بكرة تحايلني
وتقول توبة ما عاد اعودها ثاني
واقول لك حل عني لا تجادلني
حرمت انا ما يجي لسانك على لساني
دامك بديت تحداني تحملني
من قال لك يا صغيرون تحداني

.
.
يــتـــبــــع

بينما على آحدى الطاولات كانت لولوهـ قاعدهـ ومازالت تعبانهـ وجنبهـا ع الطاولهـ سارهـ ( خطيبـة عبدالعزيز )
سارهـ وهي تصفق بفرحهـ : لولوهـ ,, شحقهـ ماتقوميـن ترقصيـن معاهم ...
لولوهـ ببتسامه : مالي خلق أرقص اللحـيـــن ,, لا دخلت العروس يصير خييــر ....
سارهـ : لا دخلت العروس بيصير زحمهـ المكان هنااكـ ,, قوومي اللحيــن ...
لولوهـ تصد عنهـا وتطالع البنات اللي يرقصون : والله مالي خلق اللحيــن ,, كاهي شوااخ تكفي ,,
سارهـ : وووي ,, كييفــــج ..
لولوهـ طالعتهـا وابتسمت ,, لكن أبتسامتهـا تلاشــت لما لمحت شهد بيـن البنـات اللي يرقصون ,, وبايـن عليهـا الخجل
لولوهـ بقلبهـا ( هذي شجايبها !!! آآستغفر الله العظيم ,, شكلي غصب أتنكد اليـوم فوق هالنكد اللي أنـا فيــهـ ,,)
.
.
.

كـانت لولوهـ هي الوحيدهـ اللي مزاجهـا متعكر بسبب تعبهـا ووجود ناس غير مرغوب فيهم جدامهـا
بينما الباقيــن الفرحهـ مرسومهـ على ويهم والضحك والوناســه محتل الجزء الاكبر من قلبهـم
واللي قاعدهـ ومرتبشهـ ودهــا ترقص بس الحيا مانعهــا ,,
واللي تغني مع الاغنيـــهـ ,,,, واللي واللي واللي .... !! كانت الاجواء روعهـ صراحهـ ماتنوصف

لـحــد مامرت فترهـ شبه طويلهـ وأعلـنوا بعدهـا عن دخـول العــروس
دخــول بطلتنــا .....
تطفـت ليتات القاعهـ مافي ألا نور خافت يضوي المكان,, والشموع اللي ع طاولات المعازيـم كانت منورهـ جزء بسيط جدا
ومشاعل تمشي ببطء شديد من الاحراج .. على أنغــام أغنيـــه نسجت من حروف أأسمهــا ,,,
على يمينهـا أمهــا ,, وعلى يسارهـا أم ريلهـا ومرت عمهـا أم عبدالعزيز ووراهـا أختهـا وشيخه ولولوهـ وعمتهـا

كانت تمشي شوي وتوقف .. علشـــان المصورهـ اللي جدامهــا .. واللي كل شوي نااقزهـ بويهــا تبي تاخذ صورهـ وتعميهـا بالفلاش
أما اللي تصور بكاميرة فيديو كانت كافيـه خيرهـا وشرهـا وتصور من بعيـــد وتاخذ زووم على وي مشااعلـ بدون ماتنقز بويهـا كل شوي ,,

وينثـرون على راسهـا الــورد والمشموم وبينهم فلوس ,,,
كانوا يتساقطون على راس عروستنـا جنهم أمطـــار ,,,
وهي مبتسمهـ بخجل وريلهـا بالغصب شايلتهــا ,,, وبعد طلعت الروح وصلت الكوشهـ
وأبتدوا الحريم يجون يسلمون عليهــا ,,, كبار وصغــار ,,
ويباركون لهـا ,, ويختمون كلامهم بالمقولهـ المشهورهـ ( منه المال ومنج العيال )
وهي تكتفي بالابتسامهـ بخجل ,,,
لحد ماأفرجوا عنهـا وخلوهـا تقعد .. أبتدى الرقص العدل ,, والطق السنع
وكل الحريم أستخفــوا من بينهم جواااهـــر اللي ماصدقت أبتدى الطق دخلت ترقص ومعاهـا شيخهـ وشهد ومسكـ وســارهـ
وحتى لولوهـ قامت ترقص ,, مب علشان مشااعل ,, لأ .. علشان هذا عرس أأخوهـــا طلال ,,
وحتى أم عبدالعزيز وأم فيصل شاركوا بالرقص ,,,
مهما كان حجم الـحقد اللي تحملهـ أأم فيصل لطلال ,,, لكن راح تفرح بهلـ ليلهـ علشان بنتهــا ....
وهي تتمنـى من كل قلبهــا أنهـ يكون أختيار مشاعل في محلهـ ,,!!!!!!
.
.

بينما مشاعل اللي كـــانــت حــوريــه بشريــه بمعنـى الكلمهـ بفستانهـا الابيض الــرائــــع
ومكياجهـا الناعم واللي يبــرز جمالهـا ورقتهـا ونعومتهـا ومخليهـا رمز للأنوثهـ ,,
كانـت مبتسمهـ بفرحهـ ....
مو مصدقهـ أنهـ هذي ليلة عرسهــا ,, اللي تمنتهـا من زمــــان ...
واأهم من ذي كلهـ ,,,,
هذا يوم اللقا بينهـا وبيــن طلال ,,, اللي ياما حاولوا يمنعونهـا عنهـ من بعد غلطتهـ !!
لكــنهـ قدر يبيـن لهـا وبجدارهـ أنهـ صار أنسان ثااني ,,,
أنسان يختلف عن الوحش اللي جرحهـا بدون أحساس ...
آنســـــان بايـن أنهـ نااادم ,,,, ومستعد يسوي المستحيل علشان رضاهـا
وهذا هي قاعديـن يحتفلـــون فيــهـا وبيزفـونهــا لـــه والكل راضي
حتى لو كانوا مغصوبيــن ,,
مثل ماأقنعهـا أنهـ تغيــــر ...
راح توقف جنبهـ وتقنع الكل أنهـ هالانســــان يختلف تماما عن طلال السابق ,,,!!!

زادت أبتسامتهـا وتسألت بقلبهـا ( ياترى ,, أنت مستانس ياطلال ... كثر ماأنــا مستانســه !!! ولـــه فرحتي تعدت حدود فرحتكـ بهلـ ليلهـ ؟؟ )

.
.

بينما بعرس الريايل كان الجو أركد شوي من الحريم

ونظرات عبدالله لطلال يطالع شرار منهــا وهو الود ودهـ ينهي هالزوااج ولا يخليــه يصير بس اللي لاويـه يدهـ هي مشاعل
بالغصب راضي بأنهـ هالزواج يصير ,,, واللي كان ينرفزهـ آآكثــر آبتسامة طلال اللي تطير منهـا الوناســهـ
وقال بقلبه ( من حقك تستانس .... مو أنت تهيـن وتدوس على كرامة البنت وفوق ذي كلهـ تخليهـا بريلهـا ترجع لكـ ... بكم كلمهـ حلوهـ بس أستوليت على عقلهــا ....حسبي الله ونعم الوكيل فيكـ ياشيخ .... الله يرويني فيك يووم ياطلالـ .. )

بينما عيسى اللي كان قاعد جنبهـ ويتصنع الابتسامهـ لكل المعازيم كان هم راافض أنهـ هالعرس يصير لكن حبهـ الكبير لمشاعل خلاهـ يرضــى بالغصب
والحال نفســه لفيصل وبوفيصل
شباب العيلهـ كلهم مب راضيــن بهلـ زوااج .. بستثناء بو عبدالعزيز وعبدالعزيز .... وسلمان اللي يعتبر واحد من الاهل
لأنهـ الكل يبـدي مصلحة مشاعل على كل شي ,,,,, لــكــن دامهـا طلعت من شورهم وغصب تبي طلال ...
خل تجرب نصيبهـا ... وأختيارهـا ,,,,, والكل يدهـ على قلبهـ وينطر من طلال الزلهـ علشان يهجمون عليـه ويقطعونهـ قطعهـ قطعهـ
وينتفون لحمهـ ..... وكأنهـا أأسوود ثايرهـ !!!!

شوي ألا الريايل كلهم يقومون ... علشـان يوصلون المعرس للقاعهـ ويزفونهـ لحرمهـ المصون ,,
عاد طلال ماجذب خبر من الوناســه ,, آول مابلغوا أنهم بيقومون اللحيــن وبيروحون القاعهـ فز
علشــان يروح للحب ,,, لأنهـ كان رغم الفرحهـ اللي محتلهـ قلبهـ هني ,,, ألا أنهـ كان يبي يشوفهـ حبيبة قلبهـ هناك
.
.
دقيقه ورى دقيقه ,,, وساعهـ تجر ساعهـ ,,
لحد ماوصلـوا القاعهـ ,,, ونزلوا كل معارف المعرس علشان يدخلون معاهـ
بستثناء سلمان اللي أعتذر من طلال وماحب يدخل ,,, القاعهـ معاهم < الريال يتخسبق لا دخل مكان كلهـ حريم
ومن حســن حظـه أنهـ طلال أعذرهـ وتفهم وضعهـ وهو يضحك عليــهـ ولـه كــان أنسحب بالغصب ودش معاهم القاعهـ
.
.
بينما داخل أول ماأعلنون أنهـ المعرس وصل ,,, كل وحدهـ خذت عبايتهـا وتغطـــت ,,,
ومســك أولهم ,, رغم أنهـا بتقعد تقز الشباب اللي بيدخلونـ ألا تصيييد عبدالله بينهم ,,, وهذا أأذا عطاهـا وي

وشهد أرتسمت أبتسامهـ لا شعوريـن علي ويهـا وفز قلبهـا ,, لأنهـا بتلمح فيصل ,,,,
بينما شيخه مايحتاي تدور عيسى بيــن اللي بيدخلـــون لأنهـا حااافظـته عدل ,, وعارفهـ كشختهـ شلوون ,,
وبتلقطهـ لو بيـــن مليـــون

بينما عروستنـا وقفت وهي بتذوب من الحيــــا آول ماسمعت هالخبر السعيد
جـات اللحظــه الحاسمهـ ,,,
وكلهــا دقايق معدودهـ ,,, وبيطل طيــف طـــلال من بيــن ذيك الابواب الكبيــــرهـ ,,,

.
.
.
آشغلت الاغنيــه اللي تنطق أأسم طلال ,,,
والمفروض أأنهـ يدخل اللحيـــــن .... لكـــنهـ مادش
مشاعل أرتبكت وخافتـ شوي ( شفيــه مادخل !!!! )
آول ماخلصت آول جملــه من الاغنيــه الا ....





.
.
.







طلال دااش ...... ووراهـ الحشد
مشاعل تنهدت بأرتياح وقالت ( خرعني مع فيسهـ ,, ) ...

طلال اللي كان متوتر ومو قادر يدش القاعهـ وبالدز دخلووهـ ,,
أول مالمح مشاعل قام يمشي بسرعهـ خفيفهـ ,,, لكن مو ببطء
بس عبدالعزيز ماسكهـ من بشتهـ من ورى بدون مايلاحظ أحد علشـان لا يتهـور الاخ ويركض لمشاعل جنهـ مو شايف خير همس لـه : أأأأأأأركــــد فضحتنــا ,,,
طلال وعينهـ على مشاعل : مب قاادر !!
عبدالعزيز يضحك بالخفيف : شنو مب قاااادر ,, أأثقل أثقل بس ,,

بينما عبدالله بينفجر من الحرهــ ,, والقهــر لكنهـ راسم أبتسمهـ على شفايفهـ بالزور
وعيسى يحاول يلهي روحهـ بمشاعل اللي كانت طالعهـ قمر ,,,
وفيصل كان أكثر واحد قادر يمثل أنهـ مستانس لطلال ,,, رغم أنهـ مو متقبل الفكرهـ بس علشان مشاعل كل شي يهـون!!

لحد ماوصلوا طلال اللي أذا السالفهـ راجعهـ لهـ جااان طنش للي ورااهـ وللي تصور وباطهـ عينهـ بالفلاش ورااح لمشاعل ركيييض

أول ماصار جنبهـا قعدت المصورهـ تاخذ لهم صور مع بعض
وتطلب منهم يقربون شوي جنب بعض ,,, وطلال قرب صوبهـا ومسك يدهـا بدون مايفكر يهدهــا
ومشاعل رجفـة رجفهـ من حركتهـ ,, وهي شوي وتختفي من ع وجه الكرهـ الارضيــه ,, وكل هذا من الحيا !!

.
.

وبعد مارقصوا الشباب شوي ,,
وباركوا الشياب بوفيصل وبوعبدالعزيز للمعاريس
طلعـوا كلهم ,,, وخلوا صالح وسيف ,, أما مهند سحبــوهـ معاهم يبلفيت عيييب هو ريال ولأزم يطلع مايتم

ولولوهـ بتاكل شهد بنظراتهــا ,, خااصهـ لما شافت الابتسامه اللي أرتسمت على وي شهد لما دخلــوا الشباب كلهم
وعينهـا كانت مركزهـ جهت فيصـــل ,, لأنهـا آآكيد مابتكون تطالع بوفيصل اللي كان واقف جنبـه !!!
وحتى بالرقص لما أرقصوا الشباب,,,, كانت بتاكلهـ بنظراتهــا ,, < على حسب تفكير لولوهـ
بينما شهد تمت تطالع فيصل بفرحهـ وبعدهـا أستحت على ويهـا خاصهـ لما تذكرت أنهـ متزوج وصدت عنهـ تشوف المعاريس
بس ويــن تترك لولوهـ عوايدهـا وغيرتهـا الزايدهـ !!

.
.

بينما عند طلال ومشاعل ع الكوشهـ كانت الابتسامات اللي تتنقل مابينهم هي الوحيدهـ اللي مسيطرهـ ع جوهم
لأنهم مب قادريــن يتكلمون خاصهـ أنهـ مشاعل ماتطالعهـ ومو معطتهـ فرصهـ يتكلم
وهذي تعليمات أم فيصل .. على قولتهـا ( ثقلي ولا تصيرين خفيفـه )
ورجعت الاغاني والطق يعلى ويزيد كل شوي

وجو البنات يتصورن وأم عبدالعزيز وأم فيصل بعد
ليــن لوعوا جبد المصورهـ ,,, وبعدهــا ...
وبعــــد ماتأخر الوقت وطافت الساعهـ الـ 12 ...
طلعــوا المعـاريس على الغرفهـ اللي بيسكنونهـا ليـوم واحد وبعدهـا بيسافرون لشهـر العســل ,,

.
.
أما تحت بالقاعهـ ,,
بعد ماتعبــوا البنات من الرقص ,,, كلـ وحدهـ فيهم راحت تاخذ لهـا من البوفيـه المفتوح
علشـان تتعشـى وتتوكل بيتهـا ,,,,

خذت لهـا شهد صحـن ,, وقفشه وراحت صوب البوفيـه تحط لهــا ألا لولوهـ جايتهـا وماخذهـ لهـا صحن بعد ,,
وقالت وهي تسأل شهد بخبث : أأقول شهد ,,
شهد ألتفتت عليهـا بأبتسامه : هــلا لولوهـ ,,,
لولوهـ وهي تحط لهـا من الأكل اللي جدامهـا : محد تقدم لج للحيــن !؟
شهد وهي حالهـا من حال لولوهـ قالت بغرابهـ : تقدموا لي 3 ,, بس رفضتهم ,, ليش هالسؤال !!؟
لولوهـ طالعتهـا بدون تصدقيــن وهي تقول بقلبهـا ( كلللللش ماادري من يتقدمون لج 3 ,,!!! من زود الحلا فيج يعني !!!! ) قالت تخفي الحرهـ اللي بقلبهـأ : لا بس كنت أسألج ,,,
شهد بغشمرهـ خفيفهـ : لا يكون لاقيـه لي ريل ,,!!؟
لولوهـ طالعتهـا بلمحة غرور وهي مبتسمه وقالت بلهجه فيهـا نوع من الطنازهـ : وووي للأسف مالقيت ,,, بس ولا يهمج لو شفت حد ينفع لج من قرايبنــا بخليـه يتقدم لج ,, وعاد أنتي أرفضيــه علشان .. يصيرون 4 اللي تقدموا لج ورفضتيهم !!
شهد حست أنهـا تطنز بس حاولت تتجاهل كلامهـا وقالت : وي ,, وشلهـ أرفضهـ لو كان زييــن وولد حلال !!
لولوهـ بخبث أأكبر : يمكن يكون متزووج !!!
شهد أنقهـرت منهـا وحست أنهـا تلمح لشي فقالت : متزوج عاد !!؟ ليش أنتي بدوريـن لي متزوج يعني !؟
لولوهـ قالت : ومن قال أني بدور لج أأصلا ,, أنــا قاعدهـ أأحط أحتمالات ,,, يمكن أنتي تحبيـن تاخذيـن الريال من مرتهـ !!
شهد طالعتهـا بغرور من فوق لتحت وقالت : آآقول حياتي ,, أنتي شتبيـن من ورى كل هالاسئلهـ !! ترى أنـا مو غبيــه
لولوهـ بغرور أكبر وثقهـ آآكبر : ولا أنـا غبيـــهـ ,, ومحد حاول يلعب معاي بذيلهـ من قبل .... لأنهـ عارف نهاية لعبهـ
شهد وهي تحط يد وحدهـ على خصرهـا وتقول بغرور يزيد جاذبيتهـا : وليش ,, أنــا قاعدهـ ألعب بذيلي مثلا !!
لولوهـ : ماادري سألي روحج ....
شهد تقرب صوبـهـا شوي وتقول بجد : آآقول ياعيوني ,, اللي يدور براسج شيليــه ..... مو آنـا اللي أفكر بواحد متزووج آآوكي !
لولوهـ بتحدي : وشدرااج باللي يدور ببالي !!؟ .. كلهـ سؤال طرحتهـ عليج .... بس مادري شفيج تخسبقتي وخفتي ؟؟ ليش ..حاطهـ عينج على متزوج ؟؟؟؟؟؟
شهد بحدهـ وهي تأشر لهـا بصبعهـا: ماأسمح لج ,,,!! ..
لولوهـ ترفع واحد من حواجبهـا وتقول : هدي فديتج هدي ,,, وأعتبري سؤالي ماأنطرح آآوكي ... ماأبي أأعكر عليج فرحتج هاليـــوم
شهد صدت عنهـا وكملت تحط لهـا من البوفيـه وهي متجاهله وجود لولوهـ
جاتهم جواهـر اللي مبسوطه اليــوم وقالت : هاااااي بنات ,,,
شهد بدون نفس : هـــلا ,,,
لولوهـ اللي حاسهـ بأنهـا أنتصرت بحرب !! قالت : هلأ حبيبتي ,,,
جواهـر بفرحهـ : ياااااي الجو هنــاكـ ونااسهـ ,,, رقصت رقص خطيير ,,,, أأحس خصري أنفصل هههههههههه
لولوهـ : دوووم هالوناسهـ ,, عاد أنا تعبانهـ شوي ولهـ كان رحت رقصت ليـن قلت بس
جواهـر وهي تنقل نظرهـا بالبوفيـه : وووي روحي رقصي ,, للحيــن الطق شغال ..... أأختج ضربت فيوزاتهـا ههههه ,, ( تكلم شهد ) حتى أختج ترقص معاهم ههههههههههه ولعـــــــت الصاله
لولوهـ : لا لا مابي ,, أنا باكل ,, وبتصل ( ترص ع الكلمهـ ) بفييصل علشان أرد البيــت .... حدي هلكانهـ ,, وهو فديتهـ آآكيد أأشتاااق لي ,, طول اليوم مب معاااااهـ ,,
شهد هدت القفشهـ اللي كانت تحط منهـا الاكل بتنرفز خفيف وأبتعدت عن البوفيـه وهي بيدهـا صحنهــا وراحت قعدت على طاولهـ فاضيـه
جواهـر بستغراب من حركة شهد قالت بتسأل للولوهـ : شفيهـا شهد !؟؟
لولوهـ : مادري عنهـا ,, ( تتغيبـى ) سأليهـا !!
جواهـر حست أنهـ لولوهـ قالت لهـا شي ,,, فتركتهـا وراحت لشهد اللي كانت قاعدهـ بروحهـا
وتحرك العيش اللي شويـه بصحنهـا بقهـر
جواهـر وهي تقعد جنبهـا : شفييييج شوشو !!؟
شهد بغضب خفيف وهي تبعد خصلهـ من شعرهـا عن ويهـا : بنت عمج مادري بنت عمتج مادري شتصير لج ذي ,,, كريهـا وشكاكهـ بدرجـهـ آآآووفـ ,,,, قولي لهـا خل تروح تتعالج من اللي هي فيـه آآحسن لهـا
جواهـر بستغراب : ليش شصار بينج وبينهـا ,,
شهد : عيل جايتني وتقط علي نغزااات ,,, على بالهـا أنـا حااطهـ عيني على ريلهـا ... مالت عليهـا وعليــه فوقهـا ..

للحظة نست أنهـ فيصل آآخو جواهـر وتذكرت بسرعهـ وقالت معتذرهـ : سوري فديتج ,, بس والله طلعتني من طوري
جواهـر تبتسم لهـا وتلطف الجو : لا عادي حياتي عاذرتج ,, بس ترى لولو غيورهـ حبتيــن ,,,,, وتغار عليـه من النسمهـ ... من حقهـا ريلهـا
شهد تهد القفشه وتقول بأنفعال لكنهـ مب وااضح بسبب صوت الاغاني والطق : لا مو من حقهــا ,, هذي فيهــا مرض والعياذ باللهـ ,,,, عنبو كل الحريم اللي بالصالهـ طالعوا ريلهـا لما دش مع المعرس !! ومن بد ذيلا كلهم ماقزت ألا أأنـــا ,,, !!!!!! شنو أأغمض عيوني ولــه أبططهم علشان ترتاح
جواهـر ضحكت على تعليق شهد وقالت : ههههههه تراج ماخذتهـا بحساسيـه حبتيــن ,,, لو كنتي أنتي مكانهـا كان سويتي أأكثر من جذي حق كل وحدهـ تطالع ريلج حتى لو نظرهـ ع السريـع
شهد بانفعال وزلت لسان : لو كان فيصل ريلي والله ماأأسوي سواياهـا ,,,, شنو ميـنـونهـ أأنـا وله مينـونـه !!!!
جواهـر أعتبرت جملـة شهد جملهـ عاديهـ بس شهد أرتبكت منهـا وقالت : قصدي لو كنت متزووجهـ ....
جواهـر تهديهـا : خلاااااص فديتج لا تحرقيـن أأعصابج ,, شوفي العالم مستانســه وأنتي مكدرهـ رووحج ... مايسوى عليج والله
شهد تهز راسهـا وتقول : زيــن زيـن ,, خلاص ..( تنزل راسهـا بصحنهـا وتمسك قفشتهـا وتبدأ تحركـ الاكل بدون ماتاكلهـ )
جواهـر ترفع وي شهد الجذاب بيدهـا وتقول : شهوودهـ ,, ترى والله مب حلو عليج الزعل ...... يلا عاد ضحكي ترااج تحلويــن واايد وأنتي مستانســه
شهد أبتسمت علشان خاطر جواهـر رغم انهـا تغلي من دااخل على لولوهـ ,,

,
,

أنتهـى العرس ..
وكل وحدهـ أتصلت لحد من أهلهـا علشـان يجي ياخذهــا
وأول ماوصلـوا ...

طلعت أم فيصل ومعهـا بنتهـا ولطيفه وسيف ,,
وأم عبدالعزيز خذت شيخه وصالح وبتروح مع عبدالعزيز
بينما آم أحمد أتصلت على أحمد علشان يجيهــا ,, وياخذهـا هي وبناتهـا
آمــا لولوهـ فأكيد بتروح مع فيصل

طلعوا كلهم مع بعض لكن أفترقوا عند السياير
وشيخه تحن على راس أمهـا تبي تروح تسلم على مرت عمهـا وجواهـر وعمتهـا قبل لا تركب السيارهـ
وطبعا كل هذا علشان تشوف عيسى ,,,
أم عبدالعزيز : قلت لج لا يعني لا ,,, آآنــا بنفسي منهد حيلي وآآبي أوصل البيـت بسرعهـ ,,,,, ركبي بس ركبي
شيخه بترجي : بلييييييز يمهـ ,, ثوااني وأرجع ماني مطوولهـ ,,
أم عبدالعزيز : قلت لج لا ماتفهميــن !!! ,, توج شايفتهم ماتشبعيــن !!!
شيخه وهي ماسكهـ طرف عبايـة أمهـا : طلبتج يمهـ ,,, تكفييييييييـــن
أم عبدالعزيز تفتح باب السيارهـ اللي ورى وتقول : آآآهـوو ركبي وأنتي ساكتهـ ,, تراج نفختي رااااسي ...( ركب صالح وهو مطقع لهم )
شيخه شوي وتصيح : يمهـ ,,, فديتج عشااااااان خااااطري والله مااأأتأخر صدقييييينيي ,,
أم عبدالعزيز بحزم : شيــــــخــــه ,,! بتركبيـن وله شلون !؟؟
شيخه وهي ذالهـ روحهـا ذل : يمه والله بصييييييح حراام عليج
أم عبدالعزيز بغضب وهي تسكر الباب : أأشوف ذلفي ركبي معاهم ,,,, أأنـا ماني ناطرتج ,,,
شيخه ماصدقت قالت بفرحهـ : صج يمه ,,,,,
أم عبدالعزيز وهي تركب جنب ولدهـا : آآي صج ,,, أأشوووووف ذلفي .. قبل لا يحركون عنج .... لأنه محنا ناطرينج
سكرت الباب وقالت لعبدالعزيز يحركـ ,,,,

شيخه لما شافت عبدالعزيز هرن لهـا وأأشر لهـا تروح لمرت عمهـ ,,,
مشت بسرعهـ صوبهم لأنهـم خلاص ركبوا السيارهـ ,,, وشكلهم بيحركون
طقت الدريشـه وفتحت لهـا مرت عمهـا : ها يمه شيخهـ !! شفيج
شيخه ببتسامه عريضهـ : بجي معاااكم ,,,
أم فيصل : أأمج تدري ؟؟
شيخه : آآيـه تدري قالت لي ذلفي روحي معاهم ,, هههههه سندرتهـا ,,,
جواهـر اللي قاعدهـ ورى قالت لهـا : ركبي شوووااااااخ ,, ركبي ,,
نزلت لطيفهـ علشان تركب شيخهـ ,, ولما ركبت الشيخهـ ,,,
رجعت العمهـ ركبت من يديد ... وسكرت البـــاب وحركوا

عبدالله اللي متسندر خاصهـ أنهـ الساعه صارت 2 الا ربع قال : أأوديج بيتكم ,, ولـــه بتجيـن معانا
شيخه وكأنه حد كت عليهـا مااي بارد ( هذا عبييييد ,, مو عيسوووهـ !!! .. ماالت على حظي الردي ) قالت :كييفكـ ,,, تبوني أأجي معاكم بجي ماأظن ماميتو بتمانع ولا حتى بابيتو
عبدالله وهو يطالع الطريج جدامهـ : لا ماميتو ولا بابيتو ,,, بوديج بيتنـا ,,, مافيني أألف شوار الدوحهـ علشان أأوصل بيتكم ...... حدي داايخ
شيخه تتسند وتقول بعفويــه : كيييفــــكـ ,,,, ألا عووويس وينهـ ,,؟ تدري عبالي أنت عيسوهـ ,,
عبدالله : عيسى تلاقينهـ منخمد اللحيــــن ,, وبعديـن عن الغلط ولا تشبهيني بشواذي ,,,
شيخه تضحك : ههههه أأي وأنت الصاااج ... أما عواس شاذي .. شاذي !
جواهـر لشيخه : بسج هذرهـ ,,, أأبي أأخذ لي غفــووهـ ,,,
شيخه بأمتعاض : زييـن .... ( تلف على عمتهـا وتقول بتسأل ) عمتي !! سيفووهـ وينهـ ؟؟
لطيفهـ : جداام عند عمتج ,, ( تقصد أم فيصل ) .....
شيخه وهي تهدى شوي : آآهـاا ...

.
.
بينما بــرى ,,,
أنقهـر أحمد أنهـ مالحق يشوف جواهـر قبل لا تركب سيارتهم ويحرقصهـا ويحسسهـا أنهـا ماتهمهـ ,,!!
لكنهـ قال ,, ( خيرهـا بغيرهــا ياجواهـر )
بينما شهد ركبت وهي محترهـ من لولوهـ وبتموت حرهـ ,,وكلام لولو اللي مثل السم للحيـن يتردد ببالهـ وودهـا تقطعـها بأسنانهـا ليـن تبرد حرتهـا بس آآآآآخ ماتقدر !!....

آما مسك اللي كانت قنوعهـ لأخر درجهـ ,, كانت مستانسـه أنهـ لمحت عبدالله ومن بعيد بعد ,,,
وهالنظرهـ بس تكفيهـــا ,,, رغم أنهـا حاسهـ أنهـ مب داااري عن هوى دارهـا !!!
بس يلا ,, مصيرهـ يحس ,,!

.
.
بسيارة لولوهـ وفيصل

فيصل ببتسامه : آآقول حبيبتــي ,,,
لولوهـ بدون ماتطالعهـ وهي متنرفزهـ : خيير !
فيصل : آآفاا ! شفيج علي ؟؟ اللحيــن أقولج حبيبتي ترديـن علي بـ " خير" ؟؟؟؟
لولوهـ بقهـر لفيصل : شوف فيصل سوق وأنت ساكت ,, تراني كلش بنفجر من الحرهـ ,,,
فيصل بستغراب : ها !!! مسرع ماتغيرتي ؟؟ الصبح شحلاتج لسانج ينقط عسل ,, واللحيــن ينقط سم !!!
لولوهـ كلتهـ بقشورهـ : آآآيــه لآزم لساني ينقط سم بنظركـ ,, ماهو كل شي فيني مايعجبكـ ,,,
فيصل بغرابه أكبر وأأكبر : يــه ؟؟ ماتعلميني شصاايدج ؟؟؟ ترى أأسلوبج ينرفز
لولوهـ : بمووووووت من الغيرهـ زيييييـــن ,, خلاص سكر السالفهـ ,,,,
فيصل فهم قصدهـا وقال : وأنا شلي خص أأذا كل ماحرتج بنت جيتي تطلعيـــن حرتج فيني ؟؟
لولوهـ بغباء : أأبي أأعرف أنت شدخلك القاعه هااا ؟؟ لأزم يعني ترز عمركـ وتدخل .....
فيصل علشان يحرهـا : عرس أختي ومن حقي أأرز عمري على قولتج ؟؟!! عندج مانع !!
لولوهـ : آآيـه عندي ,,, كان المفروض ماااتدخل من الاساس .... عبدالله وعيسى يسدون .. ليش تنقز أنت بينهم
فيصل يغمز لهـا محاول يزيدهـا قهر وحرهـ : ليش في وحدهـ حطت عينهـا علي ,, قولي لي من هي خل أأروح من باجر أأخطبهـا ,,,
لولوهـ بقهـر كبير : فـــــــيـــــــصــــــل !! بلا سخافهـ عااااد ...
فيصل يتحمد الله ع العقل : تدريــن شلووون ,, أأنـا الغلطان اللي قايل بسهـر معاج اليــوم سهرهـ رومنسيــه وبفرحج وبونسج ..... وماني رادج البيــت ألا وأنتي مغمى عليج من الوناسـه ,,, على بالي تغيرتي وتركتي سوالف الغيرهـ الماصخهـ ذي .... بس صج لا قالوا بو طبيع مايوز عن طبعهـ ,,,,أأحذفج بالبيـت وأأخذ لي دش داافي وأنخمد أأبركـ لي ,,,,
لولوهـ تصد عنهـ : آآآحســـن ,,,
فيصل بعناد : آآحسنييييــن
لولوهـ : وثلاثـهـ ,,,,
فيصل لعانهـ : وأأأأرررربــعهـ ,,
لولوهـ وهي شوي وتطلع من ثيابهـا من الحرهـ قالت من بين ضروسهـا : فييييييييييييييصل !!!
فيصل بدون نفس : زيييـن خلاص ,,, كرهتيني بأأسمي ,,,,, شكلي ببدلهـ ,,!
لولوهـ رجعت صدت عنهـ وهي تنافخ وتتعوذ من أبليس
فيصل طنشهـا وطول ع المسجل وقعد يدندن معاهـ ,, وخلا لولوهـ تشب وتطفي بروحهـا ليـن تقول بس
اللي يمشي ورى الحريم يتعب !!!!!

.
.
بينما بغــرفـة العرســان
كانت مشاعل قاعدهـ ع التسريحه وتفتح شعرهـا .. ومبدلهـ الفستان بـجلابيــه مشمشيــه حرير طالعهـ حلوهـ عليهــا
وطلال اللي قاعد يساعدهــا كان فاصخ الغترهـ بس ومخليـه عليـه الثوب ...

طلال وهو يقول لهـا بعتب ممزوج بحب وعينهـ على شعرهـا : شدعوهـ !!! شفيـــه قصر ؟
مشاعل اللي كانت مستحيـه وفرحانهـ انهـا قرب طلال : قصيــتـــه ,,, علشان أأأحركـ بس ...
طلال ببتــســـامه : لهــدرجهـ !! ... بس تدريـــن .. حتى وهو قصييير أأحبــــه
مشاعل أخجلت زياادهـ وقالت : آآدري أنهـ كل شي فيني ينحب .... مب لازم تذكرني كل شوي ,,,
طلال يطالعهـا بالمنظرهـ ويقول بلهجته الهاديه : ياواثق ...!!
مشاعل تبادلهـ الابتسامه : آآعجبكـ شدعوهـ ,,, ( تكمل فتح شعرهـا من التسريحهـ اللي سووهـا لهـا وتقول ) طــلالـ تراك مو قاعد تفتح !! بس جذي حااط يدكـ ديكور ,,,
طلال بضحكهـ حلوهـ : يه ! هذا جزااي جاي أأساعد ,,,,,
مشاعل : ماطلبت مساعدتك ,, روح أقعد وخلني أأشوف شغلي .....
طلال يهز راسهـ يميـن ويسار : لا لا لا ,,, ماني متحركـ من هني ألا معــاج ....
مشاعل أبتسمت لهـ بخجل بدون ماتعلق على كلامهـ وكملت فتح شعرهـا
بينما طلال تم يتأملهـا من المنظرهـ ولا نزل عينهـ عنهـا ,,,
ومشاعل حاسهـ بنظراتهـ بس تتجاهلهـ ,,,, ليــن سحبت أخر مشباص بشعرهـا ووقفت وهي تقول ويدهـا على خصرهـا : يـــه !! لا طالعني جذي .... ترى أستحي ....
طلال برواقـ : حرام أطالع زوجتي يعني ,,, ؟؟
مشاعل ببتسامه حلوهـ : حلوهـ كلمـة زوجتي منكـ ..
طلال : وأنتي آآحلـــى ,,, أأشوف روحي غسلي ويهج من المكيااج ذي كلهـ ,,
مشاعل بستغراب : ليييييش !! حلـــو والله ؟ مب عاجبك ؟؟
طلال : عاجبنـي ,, بس أأبي أأشوف ويهج الطبيعي .... مو هالصبغ الصناعي اللي خاش جمالج ....
مشاعل تدزهـ من جدامهـا وتقول وهي تعديـه : واااايد تجاامل تراكـ ,,
طلال ألتفت لهـا بدون مايلحقهـا وقال : أعتبريهـا مجاملهـ بس بالنسبـه لي آآنــا صادق بكلامي ,,,,
مشاعل وصلت لعند باب الحمام وألتفتت له وقالت بتحسف :يعني مصر !!
طلال أشر لهـا براسهـ يعني آيــه
مشاعل بتحسف أكبر : بس والله حراام ماتهنيــت فيــه !
طلال : وآآنــا ماتهنيـت بوي حبيبتي !! ملامحج كلهـا منخشه تحت أكواااااااام من الجمال الصناعي
مشاعل ماكان ودهـأ تغسل ويهـا بس عشان خااطرهـ وافقت وقالت : آآآآوووكي عشانكـ بس ...

دخلت الحمام تغسل ويهــا ,,, وبعد دقايق طلعت وويهـا مبلل وهي تبعد هالقطرات عن ويهــا بيدينهـا الصغــار ,, : جذي زيــن ,,
طلال ألتفت لهـا وقال بأعجاب : قمــــــــــــر ,, أحلى من مساع بألف مرهـ ,,
مشاعل طلعت وخذت فوطهـ صغيرهـ تنشف ويهـا وقالت : مع أنهـ كان عاجبني حيييل ....!!
طلال بثقه مصطنعهـ : كل شي عشاااني يهــــون !! ... صح
مشاعل طالعتهـ ببتسامه عريضـه بدون ماترد عليـــه راحت صوبـه وحظنتــه بقوهـ وخلت راسهـا على صدرهـ وهي تقول : طلال بليييييز لا تخليني ...
طلال حظنـه هو الثاني وقال : مستحييييييييل .... يعلني آآموتـ قبل لا أأسويهــا ..
مشاعل : أسم الله عليكـ ,, أن شالله يومي قبل يومــك .....
طلال حظنهـا بطريقه أقوى وقال : لا تقوليـن جذي ... ترى أأزعلج عليـــج .. مااأأقدر أأعيش بدونج لحظــة زياادهـ
مشاعل أبتسمت وقالت : عيل أن شالله يومنـا وااااحد ... جذي أريح لي ولكـ ,,



نهاية الجزء الرابع والعشريــن
الجزء الخامس والعشريــن

" نامت عيونك يا خلي البال..وأنا عيوني ما غفت والله "


نزلـوا كلهم من السيـارهـ ودخلـوا البيـت وأخر ثنتيـن كانوا جواهـر وشيخهـ
اللي قاعدهـ تحن على راس جواهـر تبي تنـام عندهـا لأنهـا تخاف تنام بروحهـا قالت بترجي : تكفيــن جوجو ,, والله آآخاااف شفيج أنتي
جواهـر وهي داشـه الصاله : فيني اللي فيج !! ,,,
شيخه اللي دشت بعدهـا وسكرت الباب قالت : آول مرهـ أطلب منج شغلهـ ,, وترديـني ؟
جواهـر : شوااخ لا تعوريـن راسي ... آآنـــا ماعرف اأنـام وحد مشاركني السرير ,,,
شيخه شقت الحلج وقالت : مب شرط ,, بنــام ع الارض ,,, شقلتي ..
جواهـر تلتفت عليهـا : قلت لا !!! خلاص لا تصيريـن حنانهـ ...روحي غرفـة شعول وبدلي هدوومج ولبسي من هدومهــا ....
شيخه تتخصر وهي تقاطع جواهـر : أأقولج أأخااافـ ,, تقوليـن روحي بدلي ومادري شنوو ,,,
جواهـر راحت المطبخ وهي تقول : شنو أنـا ملزومهـ فييج ,, !! أذا كلش كلش ,, روحي نامي عند عمتي .. ماظني بتقول لا
شيخه تدخل المطبخ معاهـا وتقول بضجر وقلة حيله : أستحي ..
جواهـر وهي تفتح الثلاجهـ وتطلع لهـا لبن وتسكرهـا: خلي الحيا ينفعج عيل,,,
شيخه بيأس: والله لو مشاعل هني ماكنت أحتجت لج ,, يالمغرورهـ ,,
جواهـر تفتح عينهـا على كبرهـا : بعد !!! وتبين تناميـن عندي ؟؟ ( تطلع من المطبخ وتقول وهي متجهه لدري ) ,, تدريـن شلـون ذلفي أنخمدي بدار شعوول وهذا آخر كلام عندي
شيخه توقف عند باب المطبخ وتقول بصوت شبه عالي : برووح زيــن ,, الله لا يحوجني لج ... يالعنـــــزهـ ,,
جواهـر وهي رايحه فوق : صج ياهل ,,, ( وأختفت عن نظر شيخه )

وهدى الجو تحت بالصالهـ تمامـاً,,
ودب الخوف بقلب شيخه ,, فركبت الدري بسرعهـ وراحت فوق ,,
لقت جواهـر توهـا داخلـهـ غرفتهـا وطالعتهـا بنظرات تنرفز وهي مسكرهـ الباب وراهـا
شيخه بقهـر وهي صاكه على ضروسهـا: يعلــــج !
دخلت غرفـة مشاعل وسكرت الباب وراهـا ,, وهي تتنهد بخوف خفيف ,, وتتجهـ صوب السرير وتقعد على طرفهـ وتتلفت حولهـا وهي تقول بصوت واطي : آآآآآآآفـ ,, الله يعيـنـي على هالليلهـ ,,,, شكلهـا ماراح تعدي
,
,
,
بغرفـة جواهـر اللي أرتسمت أبتسامه عريضه على شفاتهـا من منظر شيخه الخايف والغاضب بنفس الوقت
فصخت عبايتهـا وشيلتهـا ورمتهم على السريــر ,,,
وراحت وقفت جدام المنظرهـ تتمنظر بشكلهـا ورجعت أرتسمت أبتسامهـ ناعمه على ملامحهـا الساحرهـ وقالت : وي فديتنـي ,, أأأيــنن ... ياليــت عندي الكاميرا جان صورت نفسي ,, ( بعد تفكير قصير ) الكاميرا عند عبوود أذا ماخاب ظني... شكلهـ للحيـن ماطلع الصور ,,, ( تذكرت ذاك الموقف ) ,, الله يخسهـ لو يطلع الصور ,,,, ( ضحكت بالخفيف ) .. شكلي نكتهـ فيهم,, هههههههـ
( طـرى ببالـهـا آحمد وموقفهـا معاهـ وتلاشت تدريجيـاً الأبتسامهـ ) .. آآووفـ ,’, مادري ليش حااسـه بتأنيب الضمير ..... وقلبي معورني عليـــه رغم أنهـ يستاهل .. بس بعد مايـهـون علي ,,,( بعد تفكير قصير ) شكلهـ كرهني ,,!!!! ,,,( رجعت خلصهـ من شعرها لورى وقالت ) ,, آآحسـن خل يكرهني علشان مايتعرض لي من يديد ,,,, وكل مايبتعد عني ,, كل ماقدرت أنساهـ أأسرع ,, وآن شالله أكتشف مع الايام أني ماكنت أأحبــهـ
أنما كان شعوري تجاهه ,,, مــجـــرد أعجــابـ !
.
.
.
السـاعه 2 ونص بالليل ,,

بغرفـة عيسى اللي مب جايـه نوم ,, قعد يتقلب ع السرير ليـن طفش ... وقام قعد وهو باله مشغول بمشاعل وحالهـا اللحيـن مع طلال ,,
عيسى بقلبـه ( معقولهـ مستانسـه ؟؟ ولـه يمكن ندمانهـ على هالزواااج ,,, !! آآيــه آآكيد طلع لهـا ويهـا الثاني أول ماضـمـن أنهـا زوجتهــ ,, (( قام وقف بقهـر وقال )) يسويهـا طليـــل ,,,,,
آآآكيـــد قعد يسوي كل هالتمثيليـه جدامهـا علشـان يطيحهـا بشباكهـ ,,, ولما حقق مرادهـ .. كشف عن ملامحهـ الصجيــــه ,,,, )
كمل بصوت مسموع : والله لو يضرهـا بحرف ,, لا أشرب من دمهـ ,,,,, ( أنتبه على أفكارهـ ,, وتعوذ من أبليس بسرعهـ وقال ) ,, لا لا أن شالله .... الله يخيب ظنوني هذي كلهـا .. ويسعدهـا معاهـ
رغم أني مب طاااايق هالبني آآدم ,,, بس بعد ماأتمنى أشوف مشاعل متنكدهـ !! .... ماآبي أأشوف دموعهـا من يديد ,,,,
( ســكــت شوي وبعدهـا قال ) ,, البيــت بدونج يامشاعل مب شي كلش ..... مكــانج مبيـــن صرااحهـ ,,,

حس بشوق كبير أقتحم قلبــه فجأهـ من تذكر مشاعل
كان ودهـ يشوفهـا ,,,,لكـن هالشي مستحيل !!
فطــرت ببالهـ فكرهـ يمكن تخفف من هالشوق الجارف ,,, وتخليــــه يحس بوجود طفلـته المدللهـ مشاعل بالقرب منهـ

طلع من دارهـ على دار مشاعل ,, وهو ناوي ينام فيهــا ,,
ويتمنــى ويتمنـى ويتمنـى ,, يدخل دارهـا ويحصلهـا نايمهـ بسريرهـا بهدوء كالعادهـ ,,
رغم أنهـ الواقع يبصم ع العشرهـ أنهـ هالأمنيـــه نو وي تتحقق !
دخل الغرفــه وسكر الباب وراهـ ,, وقفلهـ ...
وتعلقت أنظــارهـ بصورة مشاعل المعلقهـ ع الطوفـــه ,,
أقترب منهـا بخطوات بطيئـه وأرتسمت أبتسامهـ حب على شفاتهـ ,,
مرر أصابعهـ على ويهـا ,,
وعلى أبتسامتها المشرقهـ ,,,, وقعد يتأملهـا شوي ,,
وبعدهـأ أطلق تنهيدة شووقـ كبيييييييــرهـ ,,ونزل يدهـ ,, آستنشق عبير الغرفـه اللي كان ممزوج بريحـة مشاعل
ألتفت وراهـ على أنهـ بينـام على سريرهـا لينصــــــدم ,, بأنهـ السرير مب خالي !!!!!!!!!
عيسى غمض عينهـ بقوهـ ورجع فتحهـا أعتقد للحظه أنهـ من شدة شوقهـ لمشاعل ,, قام يتخيلهـا نايمهـ بسريرهـا كالعادهـ
وخاصهـ خصلات الشعر البني اللي مبينهـ خلتهـ يشك أكثر بأنهـا ممكن تكون مشاعل
( نسـى بهلـ لحظة أنهـ مشاعل قصت شعرهـا وغيرت لونهـ بعد !! )
أقترب من السرير بحذر وهو يحاول يقنع نفســه أنهـ يتخيل وجود مشاعل ,,,
لحد ماصار واقف عند راس البنت المجهولهـ ( بالنسبـه له )
مد يدهـ للحاف وأرفعهـ بحذر تام,,,, ليتحنـــط بمكــانه من منظر البنت النــايمــه اللي أأبــــدا ماتوقع أنهـا تكــــون


شيـــخــــه !!!!!!!


مايدري كم دقيقـه تم واقف عند راس شيخه يتأملهـا بدون قصد
كــان لأول مرهـ يشوفهـا نايمهـ بهلـ منظر الملائكي
كانت بشرتهـا ناصعة البياض بدون أي أدوات زيـنـه أو مكياااج ,,
ورموشهـا طوال من اللـه ,,, وكثاف بعد ,,,
وشكلهـا طفولي وهي ناايمــه ..
وشعرهـا البني الناعم متمايل بغنج على المخدهـ ,, وبعضه متبعثر بشقاوهـ على ويهــا ,, والبعض الاخر ,, مرتاح على كتفهـا وذراعهـا ,,,

أنتبه على نفســه وحس برجفهـ تسري بجسدهـ
مــجــرد فكرة أنهـا ممكن تقوم وتشوفـه واقف عند راسهـا ويروح فكرهـا بعيد ,,, خلتهـ يرتعب ,,,
وفكــرة أنهـ ممكن حد يشوفه وهو طالع من دارهـا هالحزهـ ويسئ الظن خلتهـ يرتعب آآكثر وأأكثــر
أنسحب بحذر وهدوء لحد ماوصل عند باب الغرفــة جا بيفتحهـ ويطلع لقـى أنهـ مقفول ,,,
عيسى بقلبـه ( صج غبي ,, ماجيت أقفلهـ ألا اللحيـن ) ,,,
فتح القفل بحذر لكــنهـ طلع صوت ,, وتحركـت شيخهـ فطلع طيران من الغرفهـ وسكر وراهـ الباب
وسيدهـ على غرفـته

بينما عند شيخه اللي سمعت صوت باب الغرفه يتسكر ,,,وكأنهـا حست بحركه بالغرفـه ,,قامت قعدت بخوف خفيف وهي النوم لاعب بحسبتهـا ,,
تلفتت يميـن ويســـار ,, مالقت حد ,,
شيخه بصوت خاثر : لا ,,, ماأأقدر جذي ... بروح أنــام عند جوجو واللي فيهـا فيهـا ,,
قامت من سريرهـا وفتحت باب الغرفه شوي تشوف في حد بالممر ,,
لكنهـا مالقت غير الصمت اللي مخيم ع الجو ,,,
طلعت بسرعهـ على غرفة جواهـر ودشت لا أحم ولا دستور ,,,,وسكرت الباب وراهـا ,,
وتسحبت بهدوء وأندعســت جنب جواهـر وغمضت عيونهـا على أنهـا بتنام ,,
ومن حسـن حظهـا أنهـ جواهـر كانت غرقانهـ بسابع نومهـ وماحست فيهـا ولـه جان طردتهـا من الغرفهـ
,
,
,
بغرفـة عيسى اللي أنحفرت صورة شيخه ببالهـ ,,, ماقدر يغفـى لـه جفــن ,, تم قااعد ويرسم ملامحهـا ببالهـ بهدوء
وقلبــه ينبض بســـرعهـ ,,,, !!
خوفـ ,, وحب في وقت واااااحد ؟

,
,
,
,
اليــوم التـالي
بالفنـدق عند المعاريس

الساعه 9 الصبح ..

كـان قاعد عند راسهـا ويتأمل ملامحهـا بحب كبير ,, والابتسامه مرتسمه بوضوح على شفاتهـ
كان ماسك وردهـ حمــرهـ بيـن أصابع يدهـ ,,, ويمررهـا بنعـومهـ على خد مشاعل علشـــان تقــوم
وبعد أنتظــار ماطال عقدت ملامحهـا مشاعل وبعدهـا فتحت عينهـا ,, لكنهـا سرعان ماغمضت عينهـا من النـور القوي اللي مقتحم الغرفـه
طلال زادت أبتسامته وقال برومنسيـه : صبـــاآآح الـورد ,, ياأحلى من الورد
مشاعل رجعت فتحت عينهـا لتلتقي بذاك الوي اللي كان قاعد قريب منهـا وقالت ببتسامه وهي للحين فيهـا نوم : صباح النــور ,,
طلال وهو يمد لهـا الوردهـ : تفضلي ..
مشاعل خذت الوردهـ بخجل وقامت قعدت وهي تقول : مشكور حبيبي ,,,
طلال وهي يبعد شعرهـا عن ويهـا بصبعهـ علشان يشوف ملامحهـا ويقول : على شنو تشكريـني ؟؟ علشـان عطيتج وردهـ بس ؟؟!
مشاعل تطالعهـ بحب وتقول : بنسبـه لي هالوردهـ شي كبيــــر ,,,
طلال : وبالنسبـه لي هذي ولا شي عند المفاجأهـ اللي محضرهـا لج ,,,
مشاعل بفضول منثور عليـه بريق دلعهـا : وشنهـي هالمفاجأهـ ؟
طلال : أسمهـا مفاجأهـ يعني لازم تتفاجأيـن لما تشوفينهـا ,, فمن جذي مايصير أأقول لج شنهـي ,, ( يمسك خشمهـا ويهزهـ بالخفيف ) .. مفهوم ,,
مشاعل أشتغل ويهـا من الاحراج وقالت : كيفـك ,, بس أن شالله تعجبني المفاجأهـ مب العكس ,,,
طلال : أتــحـــداااج أذا ماعجبتج ,,
مشاعل تحط عينهـا بعينه : شعندكـ وااثق جذي ؟؟ أنت ماتعرف ذوقي أصلا .. ولا تعرف شللي آحبه وشللي ماحبهـ ؟
طلال : نسيتي أنـه أنا وياج كنا مخطوبيـن قبل !! يعني أأعرف كل صغيرهـ وكبيرهـ
مشاعل بنغزهـ : وأنــت فصخت الخطووبــــه لأنهـ ,,
طلال يسكتهـا : آوش ! ,, ( يمسك يدهـا ويقول بترجي مغلف بحبهـ وحنانهـ ) .. تكفيـن لا عاد تفتحيـن هالسيرهـ من يديد ,,,, تراني كل يوم أألعن روحي على اللي سويتهـ فيج
مشاعل ببرائـه : زيــن هالشي ماضي ,, وشي طبيعي راح أأذكرهـ على طول ,,, وله أنت متوقع مني أنـي أنساهـ بسهوله ؟؟؟
طلال : وشلج بالماضي واللي صار فيــه ,, آحنا عيال اليـــوم !
مشاعل وهي تحط يدهـا فوق يد طلال وتقول : آآدري ,,, بس اللي سويته ماينســـى .. وبليز .. لا تتوقع مني أني أأنســـاهـ ,,, يمكن أتناساهـ بس آنســاهـ ,, ( هزت راسهـا بالنفي ) مستحيل
طلال شكلهـ تضايق لكنهـ أبتسم لهـا بدون مايعلق على كلامهـا وقام من على السرير وقال : المهم ,, قومي غسلي ويهج وصلي الصبح ,,,, وبعدهـا تعالي خلـ نتريق ,, ورانـــا مشوار طويل اليـــوم ,,,, ( طلع من الغرفــه بدون مايلتفت عليهـا )

مشاعل رافقته بعينهـا لحد ماطلع من الغرفه وبعدهـا نزلت عينهـا للوردهـ اللي بيدهـا وقالت بقلبـه بتأنيب ( يعني لآزم أأنــكــد عليــه من صباح الله خير ,,, فديتهـ آكيد ماكان متوقع مني أنــكد عليــه !!! آآآآآفـ ,, صج أني مدمغهـ ... و مو وي رومنسيـه وتدليع .. مالت علي بس )
أبعدت اللحاف عنهـا وقامت وهي مازالت ماسكهـ الوردهـ مستانسـه عليهـا ,, دخلت الحمام توضـت ورجعت طلعت علشان تصلي ,,, ولما صلــت الصبح وخلصـت
راحت صوب الكبت تطلع لهـا ثيـاب تكشخ فيهم ,, وكانوا عبارهـ عن تنــورهـ وبلوزهـ ,,
رجعت دشت الحمام وخذت لهـا شور سريـــع ,, وطلعت للمرهـ الثانيــه وهي متأكدهـ أنهـ طلال تنقع وهو ينطرهـا
راحت جدام المنظرهـ وفتحت شعرهـا القصير ومشطتهـ ورفعته لفوق سوتهـ ذيل حصان رغم أنهـ قصير ألا أنهـ طالع كيوت على شكلهـا
وخصلات من شعرهـا مزينهـ ويهـا من جدام ,, رسمت عيونهـا بالكــحـــل ,, وحطت لهـا قلوس ,, وتعطرت ,,,,
ولما شافت أنهـ شكلهـا آآوكي ,,, طلعت من الغرفــه ,,




وصـلـت لعند طلال لقتـه منـزل راسـه لتحت وسرحـان ,,
مشاعل يبلفيت بتغير الجو : آآنــــا جيــــت ,,
طلال اللي أنقطع حبل أفكارهـ لما أخترق صوت مشاعل الجو رفع نظرهـ لهـا بسرعهـ وقال ببتسامه : قاعد أنــطــرج ,,
مشاعل ببتسامه حلوهـ : آآدري مايحلى ألأكل بدونــي ,,
طلال : ودامج تدريــن شحقهـ ماجيتي بسرعهـ ؟ ولـه تبيني أموت جوع ؟
مشاعل وهي تقعد :آسم الله عليكـ ,, بس دخلت أسبح وأتكشخ لك ,, ( بغنج ) حراام ,,
طلال هز راسـه وقال : لآ!؟
مشاعل وهي تبلش أكل : يلا بسم اللـه ,,
طلال آكل بدون ماينطق بحرفـ ,,
ومشاعل حااســه فيـــه ,, كان بايـن عليـه متضايق لكنهـ يحاول يخفي هالشي ... وهي تحاول تراضيــه وتلطف الجو شوي
مد يدهـ بياخذ العصيــر ,,, لكـن مشاعل قالت وهـي تمسك العصير قبلـه : يصير أأشــربــك ,,؟
طلال يطالعهـا برومنسيـه : يكــون أحســن ..
مشاعل ضحكت وقربت القلاص منه علشان تشربــه وهو مامانع وأخذ لـه رشفـه بسيطهـ
مشاعل بحب : هنـــي أن شالله ,,
طلال : الله يهنيج دنيـا وآآخرهـ آن شالله ,,( مد يدهـ وآخذ قلاص العصير اللي جدام مشاعل وقال ) الحيـن دوري ,,,
حط يدهـ تحت حنجهـا واليد الثانيـه ماسك فيهـا العصير ويشربهـا ,, جنه قاعد يشرب ياهل ,,,
مشاعل ماأعترضت ولا شي ,, لأنهـا مستانسـه ع الوضع ,, وبعد ماخذت رشفه قالت : رجعتني 10 سنيـن ورى ,,,
طلال يبتسم لهـا وهو يرجع القلاص مكانهـ : ليش ..؟
مشاعل : حسيييـت روحي يااهـل ,, أم 10 سنيــن .. وأنتي تشربني جذي ... جني راح أكت العصير على روحي هههههـ
طلال وهو يكمل أكلهـ ومازال مبتسم : حرام أأدلل مرتي !!؟
مشاعل بادلته الابتسامه وقالت : لأ مب حراام ,,

رجع خيم الصمت ع المكان لأنهـ طلال كان يرد على قد السؤال وبايـن أنهـ باله أنشغل بشي

مشاعل بعد مايأست قالت : طلال خلاص عااد ,, بليــز ,, لا تزعل علي .... ماكنت أأقصد شي مسااع
طلال طالعهـا وقال : لو آآمـــوت ويقطعوني قطعهـ قطعه ماأزعل عليج ,,,, وبعديـن كلام الصج ماينزعل منهـ ... اللي أنـا سويتهـ ماينســـى , وماراح اأجبرج تنسينهـ ...
مشاعل بتأنيب ضمير : آآحســـك تضايقت مني مساع ..
طلال : لا تحاتيـن حياتي قلت لج ماتضايقت ولا راح أأتضايق من آي شي تقوليـنـه ,, ( يغير السالفه ) واللحيـن سكري هالموضوع وآكلي ,,,, آخااف بعديـن تقوليــن خذاانــي وجوعني
مشاعل ضحكت تلقائيا على كلامهـ وقالت : شدعووهـ ,, شايفني هامهـ ,,
طلال بحب : شايفج قــــمـــــــــرـر ,, وآآحلــى منه بعد ..
مشاعل بخجل : يووووهـ ,, خلاص عاد .... ترى بشوف نفسي جذي
طلال يغمز لهـا : من حقج ,,
مشاعل وهي تكمل أكلهـا بخجل : مع ويهـك ,, مجهز الحجي ,,

.
.
بيت بوفيصل ع طاولـة الطعام

كانوا الكل متجمعيـن بستثنـاء عيسـى
أم فيصل بتسأل : ألا عيسى ويـنـه ؟؟
عبدالله اللي مصحصح وكاشخ من قلب قال : شكلهـ نايم للحيــن ,,,
آم فيصل : عنبوو !! ليـن متى بيتم نايم هذا ؟؟؟ ( تكلم جواهـر ) ,, جواهـر يمهـ قومي صحي أخوج ,, بسـه نوم
جواهـر قامت بدون أعتراض وهي تقول : الله يعيني عليــه اللحيــن ,,
أم فيصل : ماعليج ,, أنتي ألمسيـه بس ,, بيفز ,,
جواهـر : وهذي المشكلهـ ,, بيطنقر علي ,,, ( ركبت الدري وهي رايحهـ فوق )
شيخه لأم فيصل : آقول عمتي ,, عيسى شلــون ينام جذي ؟؟؟ على من طاالــع ..
أم فيصل بتسأل : شلـون يعني ؟
شيخه : يعني أذا حد لمسـه يقوم على طولـ ,,,
أم فيصل : يكون بعلمج ,, يدج الله يرحمهـ كـان من يفتح آحد عليـه الباب قاام على طــولـ ,,
عبدالله : مشكلهـ والله اللي نومـهـم خفيف ,,
لطيفـة بنبرة حزن تحاول تخفيـها : حتى جابر الله يرحمهـ كان نومهـ خفيف ,, آآقل حركهـ تقومهـ ,,
الكل طالعهـا بنظرة شفقـه بدون مايقصدون
كمل سيف وهو يقول ببرائـه : آآيـه بابا من آوقف جنـبـه,, يحث ( يحس ) فيني على طولـ ...( يكمل أكلهـ وهو يقول ) مادري شلون يعرف أني ثيف ( سيف ) ,, ( يضحك ) ماما تقول أنه ثااحر ( ساحر ) ههههه
عبدالله نزل نظرهـ لطفل اللي قاعد جنبـه وياكل ببرائـه ويسولف بعفويـه .. ولا هو عارف معنى أنهـ يفقد حد غالي مثل أبوهـ !!!
لطيفه ماحبت نظراتهم لهـا ولولدهـا فقالت لسيف : خلاص يمه سيف ,, آآكـــل .... تراك ماكليت شي
عبدالله ماصدق الموضوع تغير لأنهـ قلبـه حساس رغم أنهـ يخفي هالشي فقال ببتسامه وبطريقه مرحهـ : شرااايك نطلع اليـــوم
سيف نقز من الوناسه :آآآآآآآيه آآآيــه ,, آآبي أأطلع ,,,, من زمـان محد طلعني ...
عبدالله كان حاس أنهـ قصر وايد مع سيف هالفترهـ فقال : آآفـا عليك ,,, اليــوم نروح آآنـا وانت البحر ,, شقلــت ....
سيف طالع آمه بترجي ,,
لطيفه بأستسلام لنظراتهـ : آآآآآفـ ,, زيـــن ..
سيف تعلق بذرااع عبدالله بفرحه أغمرت قلبـه الصغيييـر: يلا يلا ,, قووم خلاص أنت شبعت ,,,,
لطيفه لسيف بحدهـ : سيــــف ! ,, صير ريال
سيف ترك ذراع عبدالله بأنصياع لأمر أمهـ
بينما عبدالله قال وهو يوقف : لا لا عاادي أنـا شبعــان ,,, ( يكلم سيف ) يلا قوم بدل ,,
سيف قام يركض لفوق من الوناسـه
وعبدالله ألحقـه وهو يهز راسـه يميـن ويسـار وعلى شفاتهـ أبتسامهـ

أول ماوصل الدري ألا عيسى نازل وشكلهـ ميت يبي ينـام
عبدالله لعيسى : صح النــوم
عيسى وهو نصه نايم : هلآ ,, هلآ !
عبدالله بطنازهـ : باااااااااااااااااااال ,, من قلب متسندر ياشيخ ,!! شكلك مب نايم قرن !
عيسى وهو متجه لطاولة الطعام : ياريال أسكت ,, ماجاني نوم آآمس
شيخه بلقافتهـا المعتادهـ : اللي ماخذ عقلك يتهنى فيـــهـ ,,
عيسى طالعهـا بتلقائيا وكانت لافهـ الشيلهـ بأحكام على راسهـأ ومغطيهـ شعرهـا كلهـ اللي كان آآمس بقمة روعته
أنتبه على نفسـه بما أنهـ سرح بهـا شوي بعدهـا قال بسخريـه وهو يقعد جنب عمته : آآنتي تصدقيـــن ,, !!
شيخه بداخلهـا أستانست من هالتعليق رغم أنهـا عبالهـا يتطنز كالعادهـ : وووي شبي بعقلكـ ,,, هذا أذا عندكـ عقل أصلا,,,, أشكرهـ قووطي وبالغصب مدخليـنه براسكـ
عيسى : تعرفيـن تنجبيـن ,,!!!
شيخه بسرعة ردت : جب يجبك حمااارهـ تذوووووووب بحبكـ آن شالله ,,وبعديـن كيفي أسكت ولـه ماأسكت ,,,, مب شغلك هذا
عيسى يتجاهلهـا ويكلم أمه : يمه ماعليج أأمر ,, قلاص شااي حليب من يدج الحلوهـ ...
أم فيصل جات بتصب له بس لقت أنهـ الشاي خلص قالت: على حظكـ ,, خلص ,,,
شيخه : آآحســن ,,, هذي حووبتي ... علشان تعرف شلــون تطنشني مرهـ ثانيــه
عيسى طالعهـا بنظرات مافهمت معناهـا وقال : ممكن تجيبيـن لي عصيـــر من الثلاجهـ !!؟
شيخه ماتدري ليش صادتهـا قشعريرهـ سرت بجسمهـا من نظرتهـ رغم أنهـا مافهمت معنـاهـا ,, هلـ هي ترجي ,, آو ,, ................!!
على طول نفضت هالفكرهـ من بالهـا وقامت بدون تعليق للمطبخ تجيب لعيسى عصير !!
لطيفه بستغراب من حركة شيخه : وووي !! أول مرهـ !؟ شطاري عليهــا ,,؟؟
ام فيصل بغرابـه : شدراااني عنهـا ,,,,!!؟ أول مرهـ تسمع كلام عوويس
عيسى يحاول يلطف الجو : أأفاا عليج مبرمجها عدل ,,, ( وضحك علشـان تتغير السالفهـ )
لطيفه ضحكت على تعليقه : مع ويهكـ ,,, ( بعد مالاحظت النوم اللي مرتسم ببراعهـ على ملامحهـ قالت ) ,, شللي مسهركـ أأمس
عيسى تنهد وقال وكأنهـ يقول شعـر بطريقـه رومنسيـه شاعريـه : مزيـون بعثرني وبعثــر كياني .. ( أنتبه على كلامهـ فقال وهو يقلبهـا من جد الى غشمرهـ ) ,, يعني بالله شللي بيسهرني ,,,,, غير النت
أم فيصل : آآنت لو تهد هالغبر أحنا بخيــــر ,,,
عيسى : حدج عاد يمهـ ,, هالغبر على قولتج يسمونهـ تكنلوجيا ,,
أم فيصل : وشفادتنا فيـه هالتكنلوجيا غير مجابل عيالنا لها ليل ونهـــار ....
عيسى : تسليـه يمهـ ,, تسليـه ,,, نقضي بهـا وقتنـا
آم فيصل مب عاجبهـا كلامهـ قالت : وووووي .. آقول أكل وأنت سااكت ,,
.
.
.

فوق بغرفة جواهـر اللي راحت تغسل يدهـا من بعد الريوق
وطلعت وهي تنشف يدهـا وحذفت الفوطهـ علـى سريـرهـا ,,
أتجهـت صوب الدريشـه علشان تفتحهـا كعادتهـا في كل صبح ,,
فتحتهـا وتمت واقفه عند الدريشـه تتأمل الجو بــرى ,,, والـهــوى العليل يداعب خصلات شعرهـا الاسود الطـويــل ..
كـان الشـارع هـادي وخالي تماما من النـــاس ..
أطلقت تنهيد خفيفه وعلى شفاتهـا أبتسامهـ راحه ,,وسرحت بأفكارهـا لبعيـــد
لــحــد ماقطع عليهـا الجو الهـادي ,,, صوت نغمة جوالهـا اللي تعلن أستقبالهـا لمسج
راحت خذت جوالهـا وفتحتهـا على طولـ ,,
وكانـت من شــهــد


غالي بقلبي مثل ذاك القمر فوق
واسقيك من عذب المشاعر وازيدك
هذا قليل من الغلا جاك منطوق
والا بقلبي يعلم الله رصيدك
إن جيت وان ما جيت باقي لك الشوق
والقلب مثل ماهو على حطة يدينك
أرتسمت أبتسامه خفيفه على شفاتهـا لما قرت المسج وقالت بصوت واطي : فديتهـا ,,!
تذكرت حالة شهد أمس بالعرس ... وتنرفزها من تصرفات لولوهـ ,,
ضغطت على رقمهـا وهي حابه تطمن عليهـا
دقايق ألا ذاك الصوت اللي يخترق الرنين يرد عليـها : آلـوو !
جواهـر عقدت ملامحهـا بستغراب وقالت : آلو هـلأ !
-: آهليـن ؟!!
جواهـر : هذا جوال شهد ؟؟؟
-: آآيـــه ,,
جواهـر : ممكن تعطيني آيـاهـا ؟
-: من يبيهـا ,,,
جواهـر ( آآآف شيبي ذي ؟؟ ) : رفيجتهـا ,,,
بعد صمت قصير قال بنبرة أستهزاء : جواهـر صح ؟
جواهـر عرفت أنه آآحمد فقالت وصوتهـا أنكمش شوي : ممكن تعطيني شهد ؟
أحمد بدون مايطولهـا : لـحـظة ,,( حذف الجوال جنبه ع الكرسي وطول ع التلفزيـون يكمل الـمسلسل الخليجي اللي قاعد يشوفه وهو مطنش جواهـر )
بينما عند جواهـر اللي أرتبكت شوي لما درت أنه أأحمد اللي رد عليهـا ,, قعدت تطالع أظافرهـا بتوتر خفيف وهي تنطر صوت شهد يجيهـا ويخترق الصمت اللي خيم عندهـأ
لكنهـا طولت وهي تنطــر ,, ومحد رد عليهـا ,, اللهم تسمع صوت التلفزيـون .. وبعد ماملت من الانتظار قالت : آآلــوو ؟؟ ... آآلــوو !!!
مامن مجـيـب
سكـرت ورجعت أتصلــت من يديد ,, وتمت تنطر حد يرد عليهـا لكن هالمرهـ محد رد ع الجوال
ضغطت ع الزر الاحمر وهي متكدره : آآآآآفـ ,,,
قعدت على طرف سريرهـا وحطت الجوال جنبهـا وهي تفكر بحركة أحمد معاهـا من شوي ,, الظـاهـر آنه خلاص نسـاهـا وشالهـا من باله نهائيـا .. لكـن شلـون ينسـاهـا بسهولهـ وهو كان يحبهـا ؟؟
حتى لو ماقال أنهـ يحبهـا كان بايـن من تصرفاته ؟؟؟... بس لحـظة ... تصرفاته أأكبر دليل على أنه ماحبهـا ... هو قاعد يتسلى ,,
والكف اللي خذاهـ .... خلاهـ يغسل يدهـ ويشيلهـا من بالهـ ,,
دخلت بصراع بيــن قلبهــا ,, وعقلهــا ,, وهي ضايعه بينهم
ويتردد ببالهـا الكف اللي عطتهـ آحمد أمس ...
رفعت يدهـا وقعدت تتأملهـا ,,, ماتدري شلــون ضربتــه ...!!!
شلـون قدرت تمد يدهـا عليـــه ,,,
كان بااايــن من ملامحه أنه عصب ,,,
والظاهـر كرهـا !! وحذفهـا من قاموس حياتهـ كلهــا !!

(حبك وجع بعدو معي حبك حلم هربان من قلب قلبي انسرق وبكيت ع غيابو)

صوت جوالهـا قطع عليـه تفكيرهـا بأحمــد ,, وأوقف الصـرااع اللي بايـن أنه مابينتهـي بيـن قلبهـا وعقلهـا
شافت الرقم لقـت ( شهـد يتصل بك )

ردت : ألـو
شهد بأحراج : سوري قلبـو ,, كنت بالمطبخ اأسوي شااي حق آحمد ..
جواهـر تحاول تستعيد صوتهـا الطبيعي :لا عادي فديتج ...شلـونج أنتي ؟؟
شهد مازالت منحرجه قالت : الحمدالله بخير ,,, أنتي شلـونج ؟؟
جواهـر تتنهد : الحمدالله ,,, ( تحاول تلطف الجو ) .. شطاري عليج مطرشه لي مسج
شهد ضحكت بالخفيف وقالت : توهـ واصلج ؟
جواهـر : آآيـه توهـ من شوي ,, بس صراحه آآيـنن
شهد أستانست ع المدح قالت : من ذوقج حبيبتي ,,, تـدريـن زيـن أنج دقتي لأني كنت حاطهـ ببالي أدق عليج
جواهـر بأهتمام : خير أن شالله ؟
شهد : اليـوم العصـر بنروح الشاليهـات ,,, شرايكم تجون ؟
جواهـر بعد تردد : والله مادري ,,, على حسب آمي وأبوي ,,,
شهد بترجي : تعالي عاد ,, والله بنستانس ,, محد بيكون هناك ألا أحنا .... وآمي قالت عادي أذا بعزمكم ..
جواهـر : مادري والله بشوف أمي وبرد عليج ...
شهد : عااد بليزز جواهـر تعالي ,,,لو يوميـن بس ...
جواهـر ببتسامه خفيفه : ليش أنتوا كم يوم بتقعدون ,,؟
شهد : آآمم ,, 4 أياام بس ... وأحمد يقول لو أستانسنـا راح نطول بالقعدهـ ,,
جواهـر وهي تلعب بسلسلتهـا : آآخوج بيكون موجود ؟
شهد : آآآآكيــد ,, أصلا هو اللي مخطط لطلعهـ ... يقول يبي يسلينــا ....
جواهــر بأمتعاض : آآهـآآ ,,,
شهد : آآنــا بكلم آآمي ,, علشان تكلم أأمج .... خاطري نروح كلنا مع بعض .. بتكون الطلعه أأحلــى ,,, آي ولا تنسيـن خلي أبوج وأخوانج يجون بعد ,, علشان لا يتملل أأحمد بروحهـ ,,
جواهـر بعد صمت قصير : آن شـاء الله ,,,
شهد : اليـوم العصـر لآ تنسيـــن ...
جواهـر بغشمرهـ وهي تخفي ضيقتهـا : أأنزييييـن والله درريــت شفيييج هههههـ
شهد ضحكت وقالت : ههههـ ,,, أأذكرج يــه .. ( قطع كلام شهد صوت احمد )
آحمد لشهد : مااافي سكــر !!!!
شهد لجواهـر : جواهـر لحظة شوي زيــن ...
جواهـر : زيـن ..
شهد لأحمد : شدعوهـ ؟؟ 3 قفشات ( ملعقات )
آحمد بلا مبالاه وعينه ع التلفزيـون : ماااصخ ..!!
شهد : آآآفـ زيــن لحـظـه أأسكر من عند البنت وبقوم أأجيب لك سكر ,,
أحمد متعمد يرفع صوته : والله البنت مابطيييــر ,,, تقدر تنطرج ع التلفون ليـن تجيبيـن لي سكر .. ولـه غرورهـا مايسمح لهـا ؟؟
جواهـر عصبت منه وعرفت قصده قالت لشهد وهي بايـن أنهـا معصبه : شهد أكلمج بعديـن آآوكي !!
شهد بسرعه : لا لا لا ,, لحظة ,,, دقايق برووح وبرجع
جواهـر بكذب قالت : آآمي تبيني ,, أكلمج وقت ثاني ... يلا مع السلامهـ ,,,
شهد : مع السلامه ,, أنطر ردج
جواهـر : آآوكي ...

سكرت شهد من عند جواهـر والتفتت على أحمد بسرعه وقالت : ترى سمعتك !!!
أحمد وهو يطالع التلفزيـون : خل تسمع !! شسوي لهـا
شهد بقهـر خفيف : فشلتني جداااامهـــا ,, كلامك حرجهـا
آحمد : ماعليج ,, رفيجتج هذي ماتستحي ,,, لسانهـا يلوط أذانهـا
شهد بحده : مو من حقك تتكلم عنهـا جذي ,,
أحمد : والله بكيفي أتكلم عنهـا بالطريقه اللي تعجبني ,,, لا تعالي ربطي لساني أحسن !!
شهد : أأنا أأدري أنك محتر منهـا علشــانهـا مو من البنات اللي مرافجهـم,,
أحمد ألتفت عليهـا وقال بصوت رجولي : شهــــــد ! ,, ماأسمح لج ترى
شهد بقوه : لا تسمح لي ,,, بس هذا الصج ..... ( قامت وقفت وهي تقول ) .. عن أذنك ..
أبتعدت عنه
لكن صوته وقفهـا : تعـآآلي ,, تعـاآآلي !! .. من سمح لج تعزمينهـا ؟؟
شهد تلتفت عليه وتتخصر : والله أمي قالت لي أعزمي اللي تبيــن ,,, وآآنـا عزمتهـا .. وأذا عندك مانع ... قول لأمي ,,خل تسـألك ليش ,,,, وأنت تشطر وجاوب
أحمد بتنرفز : روحي جيبي لي سكــر بس ..
شهد : لما تتعلم شلون تحترم رفيجاتي ذيج الساعهـ أأفكر أأجيب لك ,,, ( عطتهـ ظهرهـا وهي مبتعدهـ عنه ,, ليـن اختفت عن أنظـارهـ )

بينما أحمد حذف الريموت جنبه بحرهـ وهو يرجع شعرهـ لورى ,,

ع السـاعه 2 الظهـر
عند طلال ومشاعل


كانوا توهم راكبيـن الطيــارهـ ومشاعل متعلقه بذراع طلال ,,
خاصه لما عرفـت ويــن بيسافرون ,,
قالت بفرحه لطلال : للحيـــن تذكر أأني آآحب بــاريس ؟؟؟
طلال ببتسامه : ومانسيـــت أي شي قلتيـه لي .... فمن جذي قررت أنه شهر عسلنا يكون هنـاكـ ,,
مشاعل بفرحه آآكبر وهي تترك ذراعه : يعني بشوف برج أيفل !!! ( تحط يدينهـا على خدودهـا وتقول ) وااااي بموت من الونـــاســـه ,,
طلال يضحك على تصرفاتهـا : لا تستانسيـن وااايـــد بعديـن يكنسلون الرحلهـ ,,
مشاعل تدزهـ بالخفيف وتقول : لآآآآ تفااول عـآآد ,, ... بنفسي ماصدقت أروح فرنســا ... آآخرتهـا يكنسلون الرحلهـ ,, والله أدخل ع الطيار وأأأذبحهـ ,,
طلال بضحكه حلوه : وأذا ذبحتيهـ من يودينــا أن شالله !!!
مشاعل اللي باينه الوناسه على ويهـا : عاادي آآنــا أوديكم ,, أعرف أأسوق طيارهـ مرتك مب هينه ههههه ,,,
طلال : لا بالله رحنا فيــه ,,
مشاعل تسوي روحهـا زعلتـ: مــالت عليك,,, ( بحماس ) .. ألا قولي طلولي .. أنت قد مرهـ رحت فرنسـا !!!
طلال بعد تفكير قصير : والله آنـا حدي الخليج أفتر فيــه وأرجع الدوحهـ ,, ماطلعت برى الخليج كلللش ...
مشاعل وهي تتسند : يعني بتكون أول مرهـ لنا أنا وياكـ ,,,
طلال يمسك يدهـا ويقول بحنان : أن شالله بكرهـ لا صار عندنا عيال ,, نجيبهم هني ونقول لهم ,,,هني كان شهر عسلنــا ..
مشاعل تكمل تخيلات طلال وتقول : ونرويهم الفندق اللي سكنـا فيـه ,, والشارع اللي مشينـا بـه ,,, والمطعم اللي أكلنـا فيــه .... والمحلات اللي كنت تجيبني لهـا ..
طلال : بتكـون باريس ,, أول دولة نسافر لهـا وأحنا معاريس !!!
مشاعل تطالعه : تصدق طلال ,, مب مصدقه أنه أنا وياك خلاص تزوجنا !!!!
طلال يضغط على يدهـا : ولآ أأنــا ,,, أحس أنه حلم حلو ماودي أصحى منهـ ,,,
مشاعل تسند راسها على كتفه : قول آآميــن ,,, الله لا يفرقنــا ... ولا يجيب زعل بينـا
طلال : آآميـــن ..
قطع كلامهم لما أعلون عن أقلاع الطائرهـ وأنه يجب على الجميع ربط الاحزمهـ ,,,
طلال وهو يربط حزامه : تخافيــن ؟؟
مشاعل وهي تربط حزامهـا وبكل ثقه تقولـ: لأ ,, أأقولك مرتك مب هينه ...
طلال يطالعهـا بعين باسمه : بنـشــوفـ !!
كلهـا ثواني معدودهـا وتحركـت الطيارهـ ... وأنطلقت بالهــوى وأبتدت تسبح بيـن نسمات الهــوى لحد ماصارت معلقه بالسمــا
وبعد ماأستقر الوضــع ,,,
فتحت عينهـا مشاعل اللي تيبسـت بمكانهـا وتمسكت بالكرسي بقوهـ ,, ودقات قلبهـا زاادت ,, ولفـت ويهـا على طلال اللي صــار ويهـا حمر من كثر الضحك
كان يحاول أنه يضحك بدون صوتـ على شكلهـا اللي يموت من الضحك
مشاعل وهي تحط يدهـا على صدرهـا : آآآآوووفـ ,, مابغت تطير ....
طلال وهو يتكلم من بيـن ضحكاته : آآآمــا أنتي ...... ههههههههه ... تحــــفــــه ,,,
مشاعل أنحرجت وأرتسمت أبتسامة تعبر عن فشيلتهـا على ويهـا وصدت عنه تطالع بـرى ....


بينما طلال مب قادر يمسك نفسـه وفاطس ضحك جنبهـا ,,

رجعت ألتفتت عليـه وضربته على صدرهـ وهي تقول : خــلااااص عااااااااد ,, فشلتني
طلال وهو يسكت تدريجيـاً ,,: لو شفتي شكلج ,, جان أختفيتي من الضحك
مشاعل بأحراج : يعني أأول مرهـ تشوف وحدهـ خاااايفهـ ,,!! مع هالفيس
طلال وهو يمسح دموعه : أنا اللي ذابحني ضحك ... أنج تصرقعتي من قلب لما طاارت ولا تقوليـن بكل ثقه ,, ( مرتكـ مب هينه ) .... والله كنت حااااس ...
مشاعل وعينهـا على الكرسي اللي جنبهم : زييييـن بسك ,,, كلتك بعيونهــا ,,
طلال بستفسار وهو مازال مبتسم : مــن ؟؟
مشاعل : هاذيج اللي جنبك ,,,
طلال ألتفت يبي يشوفهـا بس يد مشاعل اللي مسكتهـ من حنجه ولفته عليهـا منعتهـ ,, قالت : خيييير !! ويــن لاف عليهـا بتشوفهــا ؟؟ هذا وأنا جنبـك ,,!!!
طلال : آآبي أأشوف من اللي كلتني بعيونهـا على قولتج ,,
مشاعل ترفع واحد من حواجبهـا : مب لآزم !!
طلال زادت أبتسامته لما حس بغيرة مشاعل عليـه فقال وهو يقرب ويهـا منهـا وبشاعريـه: مب لأزم ,,, مب لآزم ...!!! .. ولا يهمج ..؟!! آآآهم شي رضااج
مشاعل تتركهـ وتتكتف بدلع وهي تصد عنه : آآي .. خلك مطيييع ...
طلال وهو يتسند ويقول : بتذبحيييني بدلعج ...ههههـ


بيـت بوفيصـل

نزل عبدالله من الدري ,, وبيدهـ اليسار سيف ,, وهـو يقول : يـلا ياجماعه أأحنـا رايحيـن ,, تامرونـا بشي !!!؟
بالصاله كانـوا الحريم كلهم متجمعيـن ( شيخه , جواهـر , لطيفه , أم فيصل )
لطيفه : لا يبــه ,, بس حط بالك على سيف .... ولا تخليـه يدش البحر برووحهـ .. حدهـ ع الشط .... لا يدش ,,
عبدالله : لا تخافيـن عليـه داامه معــاي ....
سيف وهو يفصخ النظاره الشمسيه اللي أأكبر من ويهـا : يمه شوفي ,, عطاني آياهـا عبدالله .... يقول عن الشمث ( الشمس )
شيخه وهي تضحك : هههههههههه شكله يضحك ,, جنه ذبانهـ ,,
لطيفه وهي تضحك : حدج على وليدي عاااد ,,, شيخ الشبـــاب ....
شيخه : الا شيخ الذبــان ....
عبدالله لشيخه : حــــــــدج عاد على سيفووهـ ,, كلش ولا الغـالي عااد ... ألا طالع رزهـ بالنظارهـ ,, أنتوا شعرفكم أأصــلا !!؟هذا الستايل ,, ( يكلم سيف ) قول لهم ,, هذا الستايل
سيف يردد كلام عبدالله : هذا الثتايل ,, شعرفكم أنتوا
لطيفه لعبدالله : عبيييد عويذ الله من شركـ ,, لا تعلم ولد على طوالت للسان .....
عبدالله : حلات الريال لسانهـ طويل ,, علشان ياخذ حق أأمهـ لا كبـــر ,, ( يكلم سيف ) وله آآنــا غلطان !!
سيف : لأ !!
أم فيصل لولدهـا : هللله هلله بالولد يمه ,,, مو تغفل عنهـ ,,,, وعن الخبـــال ...
عبدالله يضحك : آآن شالله ,,, بنصيد لكم سمج ,,, هاا شقلتوا ,,,
لطيفه : لا تصيد لنا ولا نصيدلك ,,,, روحوا تونسوا وردوا ,,,,,
عبدالله : آآووكي ,, يلا مع السلامهـ ....
مشـوا عبدالله وسيف على أنهم بيطلعون

ألا لطيفه بحنان لولدهـا : مافي بوسه حق ماما قبل لا ترووح ؟؟
سيف توقف عن المشي وراح لأمه ركيض وحظنهـا وطبع بوسه كبيرهـ على خدهـا وقال : مع الثلامه ماما ,,
لطيفه تحظنه بقوه : مع السلامهـ يمه ,,, أستانس زيــن
سيف يبتعد عن أمه : زيـن ,,
عبدالله اللي واقف عند باب البيت : ترى مابيسااافر الصبي ,,, بيروح يلعوز روحه بالماي وبيرجع ....
لطيفه بأحراج خفيف : حتى ولو ... حرام أودع ولدي ,,,
عبدالله : ودعيـه يبه ودعيــه ,, ولا خلصتوا تبوس فيـه طرشوهـ لي ع السيارهـ ,,, يلا فمان الله ( طلع من الصاله )
ولحقه سيف

وبعد دقايق الا هم بالسياره
عبدالله وهو يطلع السياره من البيــت : آول شي ,,, نمر الدكان نشتري حلويات وجبس وكواافي وهالخرابيط ,,, وبعدهـا البحــر ...
سيف وهو يناقز : آآآآآآآآنــزييييييييييييـن ,,,
عبدالله بعد ماطلع السياره : زيـــن قر بمكانك ,, لا تناقز ,,,, أنت ريال اللحيــن مب ياهـل ...
سيف وهو يقعد بأحترامه :أنزيـن
عبدالله طالعه وأبتسم له جنه أأبوهـ وقال : عفيه ع الشــاطــر ,,, ( حرك من جدام بيته وقال وهو يدوم شريط نانسي ) .. وعلشانك سمعت الكلام ,,,, تستاهل أأغنيــه ,,, ( وبعد طلعت الروح لقاهـ وشغلهـ )

حط له أأغنيــه شاطر شاطر ,,, وسيف مستانس ويغني معاهـا
وعبدالله كأنهـ رجع سنيـن لورى ,,, كان يردد مع الأغنيـه ومع سيف !!!

.
.

بالطيـارهـ عند طلال ومشاعل

كانت مشاعل مرخيـه راسهـا على الكرسي وتتصفح مجلـه
بينما طلال كان متسند وغاط بنوم عميق
لأنهـم بيطولون بالطيـارهـ ,,,
سكرت مشاعل المجلهـ بضجر ,,, وحطتهـا بحظنهـا ,,, لفت ويهـا على طلال لقتهـ ناايم بتعب ... قعدت تتأملهـ
مـازالت ملامح طلال اللي حبتهـا قبل ,,, مرتسمه على ويهـا للحيــن ... لكن اللحيـن زاادت وسامتــه أأكثــــر
سندت راسهـا وتمت تطالعهـ بحنـان وحب ,,, وأبتسامه صافيـه على شفايفهــا ,,,
( نــووم العــوآآفي أن شالله ,, فــديــتـه .. شكله تعبااانـ ,,, ) أنقطع حوارهـا مع نفسهـا لما جات عينهـا على ذيج الفلبينيـه اللي تطالع طلال من ركبوا الطيارهـ
عطتهـا نظرهـ مشاعل الشرار يطير منهـا ,,, لكنهـا لا حيا ولا مستحـى ,, تطالع مشاعل وترجع تطالع طلال
مشاعل وهي تستعدل بقعدتهـا قالت بصوت واطي وهي تأشر : what??
الفلبينيه ولا كأنه حد يكلمهـا ,, صدت عن مشاعل وركبت سماعات الـ أم بي ثري بأذونهـا وطولت عليـهم وقعدت تسمع
مشاعل وهي صاكه على ضروسهـا وبصوت واطي : عمى يعميج أن شالله ,, قاطه عيونهـا هنـــي .. يامال عيونج البط ..
نزلت نظرهـا لطلال اللي مب داري بالدنيـا ,, ورجعت طالعت الفلبينيـه اللي مسويـه خوش طااف لمشاعل
مشاعل تتسند وتحط يدهـا على يد طلال وكأنهـا خايفه حد ياخذهـ منهـا ,, وتمت تطالعهـ وتطالع الفلبينيـه
لحــد ماتـركز نظرهـا على وي طـلال بدون قصــد ,, ونسـتهـا ,,
ثواني معدودهـ ألا طلال يفتح عيونهـ يمكن لأنهـ حس بنظرات مشاعل له ,,,
أول مافتح عينه شاف مشاعل متسند على الكرسي اللي جنبـه ومغمضه عيونهـا ,,
أستعدل بقعدتهـ وشاف ساعتهـ وقال بصوت هامس : شكلي خذت غفوهـ ,,!!
رجع طالع مشاعل لقاهـا نايمهـ ,,,أبتسم ..
وجا بقـوم بيروح الحمام بس يد مشاعل اللي مسكته منعته من القوم قالت : ووويــن راايح ؟
طلال أستغرب أنهـا قاعدهـ : مب توج نايمهـ ,,,
مشاعل تبتسم له : كنت مغمضه عيني بس ,, مب نايمهـ ...
طلال : زيـن بروح الحمام ( الله يعزكم ) شوي ورااجع ,,
مشاعل : زيـن بس بشرط ,,
طلال : تدللي !
مشاعل : لا تتلفت لا يميـن ولا يســار !!
طلال ضحك بالخفيف وقال : شفيج صايرهـ لولوهـ الثانيـه ؟؟؟
مشاعل أتسعت أبتسامتهـا : يـه ! كيفي ريلي وآآغاار عليـه من عيوون البوومه اللي يمنا ,, !! حراام
طلال:تأأكيــد لو يجوبـون لي ملكات جمال أأشكال وألوان ,, ماراح يهموني ,,,
مشاعل تترك يدهـ : خلاص عيل ,, قوم رووح ,,,
طلال بغمشرهـ : يعني خلاص أأفراااج ,,,
مشاعل بفرحهـ : آآفرااج ... لمدة خمس دقايق وترجع
طلال وهو قايم : أن شالله ياقلبي ....

قاام ورااح الحمام

بينما مشاعل رجعت طالعت الفلبينيه اللي لزقت عيونهـا على مشاعل وطلال وشكلهـا سمعت الحجي ,,
طالعتهـا مشاعل بغرور ورفعت لهـا يدهـا ترويهـا الخاتم ( يعني عرفي أنهـ زوجي ) ,, وبعد ماأرمقتهـا بنظرهـ من فوق لتحت صدت عنهـا
وخلت الفلبينيـه تتحلطم
.
,
.

على أراضي الدوحه

وبـغـرفـة عيسى اللي كان يتعدل ويتزقـرت ,,
طلع منهـا وهو كاشخ أأخر كشخه ,, وآكيــد أنتـوا عارفيـن هالتكشخ لمـن ,,,!!
مافي غيرهــا .. شيــخــه ..

عاد هالمرهـ ناوي يقط نغزاااتـ

وصل الصاله وقال : مســـاء الخيـــر ,,
كلهم : مساء النــور ,,
عيسى وهو يجي ويرمي نفسه جنب عمته : آآآشوفكم متجمعيـــن شطااري عليـــكم ؟؟
أم فيصل : ولا شي ,, نسولف ...
عيسى : شتقولون ؟؟؟؟؟
شيخه : سواالف حريم مالك شغل ...
عيسى : ماكلمتج ,, وعن اللقافهـ ... ( صد عنها بسرعه يكلم أامه ببتسامه ) .. يمه جاايج بفاتحج بموضوع ,,,
أم فيصل : وشنو هالموضوع ....
شيخه : موااضيعـه البايخهـ المعتاادهـ ,,,, يابيروح مع ربعهـ ويبي سلف ,,, يــا...
قاطعهـا عيسى وهو يقول : يرررحم أأمج بسج لقاافــه ,, أأدري ماتقدريـن تقاومين جاذبيتي من جذي تبيـن تخليني أأتكلم معاج بأي طريييقــه
شيخه بسرعه : ووووي قطع ,,, لا تنفخ نفسك وااايد ,, ترى مب لايق .... وبعديـن أأي جاذبيـه اللي تتحجى عنهـا .. ألا تخرع مع هالفازليـن اللي تارس به شعركـ
عيسى : يسمونه جل ياأم التخلف ...
شيخه تطالع التلفزيـون وتشارك عمتهـا الفيلم: زززيــن جب ,, أأبي أأشوف التلفزيـون ,,,, قول لعمتي ( تقصد مرت عمهـا ) .. موضوعكـ المهم ... ( قالتهـا بسخريـه )
عيسى : بقول لهـا عيل بنطرج ,,!! ( يكلم أأمهـ ) الموضوع اللي بفاتحج بـه بيطيرج من الونااســه
أم فيصل : قول يمهـ ,, فرحني ..!!
عيسى طالع شيخه اللي تتعمد تتجاهله ورجع طالع أأمه : قــررت أتزووج ...
ألتفتت شيخه بسرعهـ عليــه بصدمه ,, ( شنـووووووووووو !! شقــآآل !!!!! جني سمعت شي بالغلط ) <= طبعا كل هذا قالته بقلبهـا لأنهـ لسانهـا أنربط
أم فيصل بفرحه : ووووي ,,,, ياجعل عيني ماتبجييــك ,, ومن سعيدة الحظ هذي ....
عيسى وهو اللي قام يتجاهل شيخه هالمرهـ : وحــدهـ ,, صار لي فتره حاط عيني عليهــا ..!!
أم فيصــل : من هذي ؟؟ نعرفهـا ؟؟ تعرفنــا !!!!!
عيسى : تعرفينهـا .....
أم فيصل بفرحه : من هي !!؟؟

شيخه قلبهـا كان يرجف مثل الورقه وهي تنطر تسمع أسم الزوجه اللي يبيهـا عيسـى
ماتبيهـ يقول أسمهـا ,, وهم ماتبيـن يقول أسم وحدهـ ثانيــه
لأنهـ لو قال ( شيخه ) .. يمكن يغمـى عليــــها من هول الصدمهـ
وأذا قال أسم وحدهـ غيرهـا ... يمكن تنفضح ويدرون الكل بحبهـا لـــه
لحظات بسرعة البرق مروا ,, كانوا ساعات بالنسبـه لشيخه

قال عيسى بمرحه المعهود : وحـــدهـ وخلاص ,,, أأبيج تخطبينهـا لي
أم فيصل بتسأل : من الاهل !!!؟
عيسى تعمد يجذب علشان يقيس النبض عند شيخه فقال : لا وووويــن ,, مب من أأهلنـــا شبي فيهم!! ... وحدهـ ثانيـه من معارفنــا ..!
شيخه حست أنفاسهـأ أنحبست وصوتهـا أختفـى نهائيــا وويهـا صار أأحمــر
( شقاعد يقول هذا ؟؟؟؟؟... لا لا .. آآكييييد يتغشمـــر !! )
حســت بصدمه أأكتســت جسمهـا كلهـ ,, حتى مب قادرهـ تتحركـ ,, لثواني الدنيا من حولهـا توقفـت !!
وعينهـا تركزت على عيسى اللي قاعد يسولف مع أأمه ويضحك وهي تضحك وعمتهـ نفس الشي ,,,
وبايـن أنهم مستانسيـن له ,,,,
معقولهـ عيسى مافكر فيهـا ولا للحظة !!!!
وهي اللي أعتقدت أنهـ يحبهــا مثل ماتحبهـ
ويعزهـا مثل ماتعزهـ ويمكن أأكثـــر ,,,
وأنهـ يستخدم أسلوب حرق الاعصـاب علشان يخفي هالشي
مثل ماتســـوي هي !!!
لكــن كل شي رااح ... والحلم الوردي اللي كانت ترسمهـ
طلــع خيــال ووهـم بوهم !!
أمتـلـت عيـونهـا بالدموع ,,, ولو أرمشــت رمشـه وحدهـ بس راح تكون كفيلهـ بتنزيل دموعهـا ,,,
فمن جذي قامت من مكانهـا وراحت بسرعه فوق على غرفـة مشاعل
سكرت البـاب وراهـا ورمت نفسهـا على السرير ,,,, وغرقـت بنوبـة بكاء حـــــااد

معقــولــه اللي قــاعد يصير !!!!!!!!!!!!!!

,
.


نـهـايـة الجزء الخامس والعشريــن


الجزء السادس والعشريــن

تحت بـالـصـاله أستغـربـوا لطيـفـه وأم فيصل من هروب شيخه لفوق بسرعهـ بدون ماتعطيهم خبــر حتى
أم فيصل بغرابـه : شفيــــها !!
توهـا لطيفه بتنطق ألا عيسى بصـــوت عاالي مليــان فــرحـــه وهو يوقف : يــــــــــــــــــــــــس !!
أم فيصل عقدت ملامحهـا : شللي يس !! .. البنت مادري شفيهـا راحت فوق بسرعهـ وأنت مستانس ؟؟؟ شنو ماعندك أحساس
عيسى بحماس وفرحه ممزوجيـن ببعض : آآآبي شيخه !!! ... ماآآآبي غيرهـــا
أم فيصل ومليون علامة أستفهام على ويهـا : خير ؟؟! .. شتبي فيهـا ؟؟
عيسى : أأبي أتزوووج شيخهـ ,,!!
أم فيصل بستغراب وتسأل : بس مب توكـ تقول ,, اللي تبيهـا مو من الاهل !!!!
لطيفه اللي فهمت السالفه قالت والابتسامه مرسومه على شفاتهـا : آآآهـااا ,, اللحيـن فهمت ,,!!! كان يبي يتأكد من غلاتهـ !؟
عيسى وهو متشقق من الوناسـه : عليييج نــوور ,,, وطلعت غـآآآلي ...
أم فيصل تغيرت ملامحهـا من الاستغراب الى الفرحه : الله يخسك .. وشدراك أنهـا بتوافق عليك ؟
عيسى : ردت فعلهـا من شوي ,, آآكبر دليل أنهـا بتوافق ....( بحماس ) هاا متى الخطووبـه !!!
أم فيصل : عنبوو ,, أمس عرس أاختك ,,, صبر شوي خل نرتاح ..... شنو حار بحار !!
لطيفه اللي مستانسه لعيسى : عاد تبي الصج ,, أنتوا لايقيـن على بعض وآآيـــد ....
عيسى بغرور مصطنع : آآآدري آآدري عمتي ,, مايحتاي تعلميني .....
لطيفه وهي تقوم : عيل خل أأروح أأبشر البنت .... الله يستر شسوت بروحهـا فوق ..
عيسى وهو يراقب عمتهـ المتجهه صوب الدري ويقول بصوت عالي : قــوووولي لهـا عوااسج يحبج ,,,
أم فيصل بحزم لعيسى : يامسود الوي ,, عييييب ..!! شهلـ حجي ؟؟ للحيـن ماصارت حليلتك ,,,,,,,
عيسى يتنهد بوناسه : بس الحب مب عييب
أم فيصل : بس اللي قاعد تسويـه عيييب ,, آآشوف أنثــبر ,, ( تكلم لطيفه ) .. موو توصليـن لهـا كلام هالخبل !!
لطيفه وهي تركب الدري : ليش قالوا لج خبلهـ ,,, مب صاحيـه هههههه ..
عيسى يقعد جنب أمه ويقول بشاعريـه : آآحبهـا !!
أم فيصل بتلميح : أأخبر قبل من نقول لك شيخه !! قلت ماتبيهـا ومادري شنو ؟؟ وخل عبيد ياخذهـا وآآنـا ماأأفكر بالزوااج وهلـ خرابيط ..... شطاري عليك اللحيـن
عيسى يحط يدهـ على قلبـه : سواهـا قلبي يايمه وحبهـا .. ماطاعني وأنا عن الحب ناهيـه
أم فيصل تضحك : مع ويهــكـ ,,, ههههههه والله وكبرتوا .. كلن قام يدور الأستقرار
عيسى ببتسامه عريضـه : أذا العالم كلهـا أستقرت ,, عبييد مابيستقر ...
أم فيصل تضرب عيسى على كتفه بالخفيف وتقول : يلا عاد جب ,,, لا تتشمت بأخوكـ .... أن شالله أنقي له أأحلى عروس .. وبزوجهـ قبل زيييـن
عيسى : مب بكييفهـ ,,, خل يصف بالدور ,, هههههه
أم فيصل : ويـن قاعديـن يصف بالدور ,, بمدرسه أحنا !!!.. وأذا على دور ومادور ,, ترى المفروض هو أول واحد أزوجهـ فيكم ... مسكيـن راح صوتهـ وهو يحن ...
عيسى يغمز لهـا ويقول بصوت واطي : بس ماتلاحظيـن هالكم يوم سااكت ,, ماقام يجيب طاري زواج وغيرهـ ,,,, شكلهـ سوااهـا وتزوج بالسر
أم فيصل بسرعه : طفـــــــى !! .... الله لا يقول ... صج أنك بوووووومه ... آآشوف قوم فاارج عني ويهي ..
عيسى يضحك بصوت عالي ويقول : لا لا جد جد يمه ... تخيلي تكتشفيـن أأنه عبدالله متـ.....
أم فيصل تضربه على رااسهـ : جب أأشوف ,,, وأأنطم أاحسن لك ,,
عيسى وهو يحط يدهـ ورى راسه مكان الضربه : زيـــن أنطمينـا ,,, بس آآما لو يطلع كلامي صج .... شنو بضحك ضحك .. هههههه
.
.

فوق بغرفـة مشاعل

كانت شيخه ميته صيــاح ... مب مصدقه اللي سمعتهـ من شوي ,,
شلــون بعد كل هالسنيـن تتفاجأ بأنه اللي كانت تحبه وتشتاق لشوفتهـ مايحبهـا ولا يفكر فيهـا ألا كأخت
ليش عيل كتب لهـا رساله وخلهـا تبني أحلام وأمال على محتواهـا ,,!!!
ليش كان يحسسهـا أنه مهتم فيهـا ,, ويحبهـا ,,!!
وله يمكن هي ترجمة معنى تصرفاتهـ بالطريقه الخطأ !!؟؟؟
رفعت جسدهـا من السرير وقعدت على طرفهـ وهي تشاهق بالخفيف .. مسحت دموعهـا وحاولت تسترد صوتهـا الطبيعي
وخذت تلفون غرفة مشاعل وأتصلت على بيتهـا ,,,
رن واايد ... بعدها رد عليهـا صوت ولد صغير
شيخه بصوت نبرة البكاء فيـه مختفيـه شويتيـن : صلووح !
صالح : هاا !!؟؟
شيخه : قول حق الدريول يجيني اللحيــن ,,
صالح كان مشغول بشي بعدهـا قال : هاا !! ,, آآي الدريولـ !!؟؟ يمكن ناايم ؟؟
شيخه بغضب : روووح قووومه ماتعرف ؟؟؟ ... قول له يجي بيت بابا بدر بسرعه واللحيـــن
صالح بغباء : آآجي معاااهـ ؟؟
شيخه : شرااايـك ؟؟
صالح : زيـن زيـن لا تعصبيـن ,, اللحيـن بروح له ...باي ( سكر بويهـا )
سكرت شيخه التلفون بقوهـ وهي معصبه ومتضايقه ومهمومه وحالتهـا حالة
شيخه وخدهـا مازال رطب : مالي مكان هني ,,, قبل كنت قاعدهـ علشان أأشوفهـ ,, عبالي يستانس لا شافني ... ( أختنق صوتهـا بالبكاء وزادت دموعهـا ) .. بس توني عرفت أنه مب هامهـ ,,,
لاهي بالززززفته الخاايسـه اللي شاغلهـ بالـه ,,,,, الله يااااخذهـ هو وياهـا ياارب ... يعله مايتهنـى فيــها .... يااارب يدعمهـا بااااص ... ( أنتبهت على كلامهـا وقالت ) ,, أنا شلي خص ...
خل يستانس معاهـا العفن الملغ السخييف ,,,, ماأبي حبه ,, مآآبي معزتهـ .. مأأبي أأشوفهـ ..... خل ست الحسن والدلال تنفعهـ .... خل أوصل البيـت والله لا أقطع رسالتهـ وحذفهـا بالزبالهـ
و ......

قطع حوارهـا مع نفسهـا صوت طقت الباب وأختراق نبرة صوت عمتهـا لجو الغرفه : شواخ يمه ,, ممكن أأدخل ؟
شيخه تمسح دموعهـا بسرعه وتتأكد من جفاف خدهـا وتقوم توقف وهي تعدل ثيابهـا وتقول : دشي عمتي
دخلت لطيفه وعينها على شيخه اللي ويهـا صاير حمر : كنتي تصيحيـن ؟؟
شيخه تتصنع الابتسامه : شدخلل !! .. شحقه أأصيح ماعندي سالفهـ ....؟
لطيفه : شفيج هديتي لنا الصاله وجيتي فوق ؟؟
شيخه تخترع جذبه : لا بس تذكرت انه آآمي قالت لي أنها بطرش السايق اللحيـن ,, فقلت أأجي أجهز نفسي
لطيفه ببتسامة مكر : شدعوهـ ماباركتي حق عيسى ؟؟؟! هذا وأنتي قريبه منه ؟
شيخه ببلاهـ : آبارك له على شنو ؟
لطيفه : زواجه ؟؟
شيخه أشتعل قلبهـا قهر وحرهـ وحزن قالت تخفي هالشي ببتسامه : مبـــروكـ ,, الله يهنيه ....
لطيفه بتسأل وهي تقرب صوب شيخه : ماتبيـن تعرفيـن من هي زوجتـه ؟؟
شيخه تتجه صوب عبايتهـا : مايحتاي ,, دامهـا مو من الاهل أأكيد ماعرفهـا ....
لطيفه : شدراج .. يمكن تعرفيـنها ؟ وعدل بعد ...
شيخه تلبس عبايتهـا وتعدل شيلتهـا : يمكن ..! ( رجعت قعدت على السرير )
لطيفه تقعد جنبهـا : ترى مبيـن عليج !!! ... شفيج تضايقتي
شيخه تضحك بغباء : آآآنــا !! شدخلللل ... ماتضايقت ألا مستانسه له واايد ... من زماان كان ودي أأشوفهـ وهو متزوج مع أنهـ مايليق عليــه ( أختنق صوتهـا خلاص بتصيح وعيونهـا رجعت غرقت بالدموع لكنهـا مازالت تقاوم .. رجعت تضحك بغباء آآكثر ) خل يتزوج يمكن مرته تعقلهـ ... ( قامت من مكانهـا بسرعه ووقفت جدام الدريشـه وهي صادهـ عن عمتهـا علشان لا تشوفهـا وهي تصيح )
لطيفه كانت حاسه بضيقة شيخه ولمحتهـا وهي تمسح دموعهـا جدام الدريشـه وتحاول بشتى الطرق أنهـ ( عمتهـا ) ماتنتبه لهـا لكن لطيفه أنتبهـت
لطيفه وهي تقوم : زيــن أنا رايحهـ ,, تبين مني شي ؟؟
شيخه بدون لا تلف عليهـا : سلامتج عمتي ,,
لطيفه : الله يسلمج ...

طلعت لطيفه من الغرفه وسكرت الباب وراهـا وقالت بصوت واطي أشبه بالهمس : الله يغربل أبليسك ياعيسى ,,
نزلت من الدري وراحت لعيسى اللي ميت ضحك وام فيصل معصبـه عليـه وقالت وهي توقف جدام عيسى
لطيفه وقلبهـا معورهـا : حراام عليك عيسى ,, البنت ميته صيااح فوق ....
عيسى وهو يمسح دموعه اللي نزلت من كثر الضحك وقال : شقالت لما درت أنهـا المقصودهـ ,,؟؟؟ آآكيد ناقزت من الوناسـه
لطيفه : ماقلت لهـا ,,, أأنا أأشوف لو تقول لهـا آنت آآحسـن .... علشان ترتاح نفسيتهـا آآكثر
عيسى ماصدق خبر قام وقف وقال : أأروح لهـا اللحيـن ؟؟؟
أم فيصل تمسكه من يدهـ وتسحبه تخليه يرجع يقعد : أأأأأأقعد !!! ,,, صبر لا نزلت روح تفاهم معاهـا ....
لطيفه : تراهـا لابسه عبايتهـا وتنطر سيارتهم تجيهـا ,,, شكلهـا بتروح البيــت
عيسى وقف بسرعه : شنوو ؟؟ من صجهـا !!!! .... لا تروح وهي زعلانه ..؟
أم فيصل وهي توقف : عاد أنت وشطارتك ,, راضهـا لا نزلت ,,,,,,
عيسى عورهـ قلبه عليها قال بجديـه ممزوجهـ ببسمه تعلو شفاته : لأ لأ ,, والله كسرت خاطري ... بكلمهـا اللحيـــن !
أم فيصل تمسكه من أأذنه : أنت أبتديـت هاللعبــه ,, وأنت بتختمهــا .... ويلا أأشوف أأثقل لا تصير خفيف
عيسى وهو يوخر أذنه من قبضت أصابع أمه قال وهو يفرك أأذونه : زززيــن !! محد يسوي دقه جداامج ,,
ضحكت لطيفه وبادلتهـا بالضحك أم فيصل
بينما عيسى قلبه معلق فوق عند شيخه اللي كسرت خاطرهـ
.
.
.
بيت فيصل

كانت منسدحه على سريرهـا وميته تعب ,, وتحس راسهـا بينفجر عليهـا
خلصت حبوب البندول اللي عندهـا وهي كل شوي تاكل ,,,, وبعد مايخف عليهـا الآلم !! ملازمهـا من آآمس
لكن اليـوم زاد عليهـا ,, وبسبب كبرياءهـا ماحبت تقول لفيصل ,, وتمت منكدهـ عليه من آآمس .. ولا بعد خلتهـ ينام وهو متنرفز ,,
وأول ماصحت الصبح مالقتهـ وكانت متوقعه هالشي !!!
لآنه أذا جا يهرب منهـا راح الدواام على طــول ؟؟

قامت قعدت بسرعه وراحت الحمام بخطوات أأأسرع
وأبتدت ترجع اللي ببطنهـا كلهـ ... رغم أنهـا ماكلت شي أصلا علشان ترجعهـ ,,!
تنفست بسرعهـ وهي تغسل ويهـا تحاول تخفف الحرارهـ اللي ذابحتهـا ,, ,,
طاحت على ركبهـا بالحمام وهي ماسكه المغسله بيدهـا .. حست الدنيـا تدور فيهـا ,,, ومب قادرهـ توقف على ريلهـا
غمضت عينهـا بتعب وقالت بصوت تعبان: فـيـ ـ ـ ـ صـ ـ ـل ..!
تمت على هالوضع لفتره مب طويله تحاول تستجمع قواهـا ,, وبعد مرور دقايق ...
تمسكت بالمغسله ورجعت وقفت على طولهـا وطلعت من الحمام وهي تتمسك بكل شي جدامهـا علشان لا تطييح ,,
لحد ماوصلت لسريرهـا ,,, قعدت وسحبت جوالهـا وعلى طول دقت على فيصل ......
.
.
.

عند فيصل اللي كان غرقان بالأوراق اللي جدامه ,,
محاوله منه أنه يتناسى هواشه البايخ مع لولوهـ الغيورهـ ,,,
لحد ماقطع عليــه صوت نغمة جوالــه ,,,
مد يده وشاف الرقم وضايق خلقه قال بصوت هامس : يالله صباح خير !!
حطت الجوال جنـبـه ع المكتب متجاهل رنينه المتواصـل ,,,,,
ماله خلق يسمع صوتهـا ع الصبح ....
كفايـه أأمس نكدة عليــه عيشته .. وخلته يكرهـ الزوااج وسنينه ......
لو كان قاعد عزووبي مب أأحسن لــه ؟؟
بلا زوااج .. وبلا بطييخ
.
.
طول الرنيـن وتوقف ,,
عطى فيصل نظرة لجواله وقال : آآآآحســـن !
لكن جواله رجع يرن من يديد ,,,
فيصل وهو يترك الاوراق اللي بيده بغضب : يااااالللـه !.. ( أخذ جواله ورد بغضب ) ,,, أألووو خيرر ؟؟ شتبيــن !!! لا تحاتيـن أأنا بالدوااام وملتعن بمكتبي مجابل الشغل ,,,, وأأذا شااكه بكلامي تعالي وشـ ....
قطع كلامه صوت لولوه التعبان : فـ ـ يصل !! بـ ـموتـ
فيصل أمتزجت ملامحه بالغضب والاستغراب والتسأل : شفيييج ..؟
لولوه وهي شوي وتصيح : تعباانه فيصل ,,, بمـــووت ...
فيصل قام وقف وقال : آووكي آآوكي جاايج اللحيـــن !
لولوه بلمحة رجا : بسرعه تكفى .. ماأقدر أستحمل
فيصل صرخ : ززيييييـن يـه !! قلت لج الحيـن جاااي ... يلا باي ( سكر بويهـا )

فيصل وهو يلم الاوراق المبعثره ع المكتب ويحطهم داخل الملف ويقول بتنرفز : ناقصج أنا ع الصبح ,, مب بعيده تكون خطه منج علشان أأرجع البيـــت ,, ( سكر الملف وحذفه بقوه ع المكتب ) ,, كل شي وارد منج
طلع من مكتبه وهو مب شايف شي جدامه من العصبيــه ,, وركب سيـارته وهو متجه لبيتـه ,, آو .. الى نكدهـ !!
وبعد مرور فتره شبه طويلـه وقف سيارته داخل البيـت ونزل من السياره بعد مارضخ الباب ,,
كان تقريبا هادي ,, من بعد مكالمته لـ لولوهـ ,,
دخل الصاله وهو يقول بصوت عالي : لوولــوه !!! ... يااالولوووهـ ؟؟؟
تلفت حولـه يدورهـا بعيـنه مالقاهـا ,,,
فيصل وهو يفصخ غترته ويحطهـا على كتفهـ : اللهم طولج ياروح ....
ركب الدري بسرعه لحد ماوصل فوق .. وراح سيده للغرفه وفتح الباب بقوهـ
لقـى لولوهـ ماسكه راسهـا وتصيح بألم
فيصل تلاشت كل معالم الغضب اللي كانت على ويهـا وتحولت الى خوف أتجه صوبهـا وقال : لولوهـ ,,؟؟ شفييج ؟!! شتحسيـن فيــه
لولوهـ تطالعه وعيونهـا حمر من الصياح وتقول بتألم : ميييته تعب .. رااسي يعورنــي .. وكل شوي أأرجع
فيصل طرت بباله فكرهـ ( معقوله تكون حامل !!؟ ) .. قال لـلولوهـ وهو يتجاهل هالفكرهـ : قومي .. خل أأوديج المستفشـى ,,
لولوهـ : مب قادرهـ آآمشي .... !
فيصل قام وأخذ عبايتهـا وقال وهو يساعدها على الوقوف : آآنــا بساعدج ماعليج ...
لبسهـا عبايتهـا ,, وجاب لهـا الشيلهـ وتكفلت هي بلفهـا على راسهـا ,, وطلع معاهـا من الغرفـه وهو يمشي بحذر وبطئ معاهـا
لأنها تمشي شوي وتوقف .. قالت وهي متمسكه بفيصل: آآحس راسي يدور .... ماأقدر أأمشي
فيصل يحاول يخليهـا تمشي : زييــن حااولي ,, بس ليـن نوصل لسيــارهـ ,,
لولوهـ ماقدرت ترد .. العالم من حولهـا يلف فيهـا ترنحت وكانت على وشك السقوط لولا أنه فيصل مسكهـا بقوهـ وقال : .. عيل بشيلج ...
لولوهـ بأعتراض : لا ..
مانطرهـا تخلص جملتهـا وشالهـا غصب عنهـا ... وبما أنهـا بالاساس ضعيفهـ ,,,
فما حس فيصل بأي تعب ,,, نزل فيهـا من الدري ولولوهـ مغمضه عينهـا ... لحد ماوصل للبـاب وفتحهـ وطلع من البيـت بكبرهـ أتجه لسيارهـ ونزلهـا فيصل وهو مازال ماسكهـا : تمسكي بالسيارهـ ... لا تطيحيـن !
لولوهـ سمعت الكلام ...
وأول مافتح السيارهـ ساعدهـا أنهـا تركب بالمقعد الأمامي .. وبعدهـا ركب هو وطلع من البيـــت متجه للمستشفــى
عم الصمت على المكان .. وفيصل خايف على لولوهـ وبنفس الوقت مستانس من فكرة أنهـا ممكن تكون حامل ,,
وأذا صج هالشي ... معناتهـ أنه راح يصير أأبو !!!
أرتسمت آبتسامه على شفاتهـ لا شعوريـــن ,,, وهو يتخيل شكله ...
والدكتور يقول لــه .. ( مبــروك ... زوجتك حاامل ) ...
أزدات أبتسامتهـ ,,, وزادت دقاتهـ ,,,,
يمكن هالولد أو البنت اللي بيجون ...
يغيرون لولوهـ ,, ويخلونهـا تنشغل فيهم وتخفف من غيرتهـا على فيصل
بينما لولوهـ الي كانت تطالع الشارع ... لفت ويهـا على فيصل لقته مبتسم ... قالت وهي تطالع جدامهـا :آآيـه ,, من حقك تستانس ,,, ماهي فرصه وجات لك علشان تتشمت فيني على راحتك
فيصل ألتفت عليهـا وقال ببتسامه : أأفا !! أأنـا ؟؟ شدعوووه ؟!! ...
لولوهـ تصد عنه وتقول بصوت مخنوق : والله لولا تعبي ... ماكان دقيت عليك من الاساس .. ولا ذليت نفسي لك
فيصل يمد يدهـ ويحطهـا على يد لولوهـ الحارهـ : ياقلبي ... والله أنج ظالمتني ... أنتي ماشفتي شلون هديت كل اللي بيدي وجيتج .. مع أنه كان عندي شغل مهم ولازم أأخلصــه ,,, بس زوجتي حبيبتي وبنت عمي ... أأهم من كل شي بالدنيا ....
لولوهـ طالعته وقالت : سامع هالحجي بأي مسلسل ؟
فيصل يترك يدهـا ويقول : ليش كل ماأتقرب منج ,, تبعديـني ؟؟
لولوهـ : لأنك ماتحبني !
فيصل ضحك بالخفيف وقال : تراج دلوعهـ واايد ,,,وشكاكه بعد
لولوهـ : وآآنت عصبي واااايد ,,,
فيصل مارد عليهـا بل أكتفى بالصمت .. وبعدهـا قال : لولو ,,
لولوهـ اللي صادهـ عنه قالت : نعم ,,
فيصل طالعهـا بحنان وقال : تخيلي أنج حاامل ؟؟؟
لولوهـ ألتفتت عليـه وقالت بسرعه : نـــعـــم !
فيصل يرد يعيد جملته بسهوله : حامل !! .. ( تزداد أبتسامته ) .. شنو بطييير من الونااااســه لو طلع هالحجي صح ... بكون أأسعد مخلوف بالدنيا
لولوهـ اللي حطت يدهـا على بطنهـا قالت بتسأل : وشدرااك ؟
فيصل يرفع كتفه وينزله ويقول : مادري ,,, جذي أأشوف بالمسلسلات ..
لولوهـ : هذاك قلتهـا مسلسلات ... مب شرط كل اللي فيهـا صح !!!!
فيصل يطالعهـا : وليش منتي متفائلهـ نفسي ؟ ... ولـه ماتبيني عيال مني !!
لولوهـ تطالع جدامهـا : ماقلت جذي ...
فيصل : عيل شقلتي ....
لولوهـ تسكر الموضوع وتصد عنه : ماقلت شي ,, ولا تسبق الاحداااث ... لا وصلنا المستشفـى يصير خير ..
فيصل قال متجاهلها : أن شالله يكون ولد ,,, علشــان يكون عون لي لما يكبــر ...
لولوهـ بدون قصد : لا ... أن شالله بنــت .. علشـــان تحس بأمهـا اللي متبهدلهـ مع أأبوهـــا ..
فيصل طالعهـا بخبث : شكلهـا الفكرهـ عجبتج ...
لولوهـ أنحرجت وقالت ترقع السالفه : أأنـا قاعدهـ أاجاريكـ ,,, مب قصدي شي ....
فيصل ضحك عليهـا وقال : والله أنج تنرفزيني بسهولـه ,, وتخليني أضحك بسهوله .... ( يطالع الشارع جدامه )صج أني طيب وقلبي أأبيض
لولوهـ بغرور : لا يطيح نصك بس ,,,,

.

بيت بو فيصل
وصلت سيارة شيخه ونزلت على طول ,,
طلعت الصاله مالقت فيهـا حد .. وأتجهت صوب باب الصاله وطلعت ,, لقت عيسى قاعد على الدري اللي جدام باب الصاله
طالعته بحقد وهى ودهـا ترفسـه على ظهرهـ تخليــه يطب على ويهـــا ,,,, بس ماسكه روحهـا بالغصب
نزلت من جنبه بدون لا تقول له مع السلامهـ ولا باي .. ولا أأي شي
عيسى لما شافهـا مارهـ صوبه بسرعة البرق بغـى يضحك على تصرفاتهـا الطفوليـه
قام من مكانه بسرعه ولحقهـا وهو يناديهـا : شــووويخ ,,, شيخوووووهـ ,,, بلا حركات يهــال وقفي !!
شيخه وقفت وهي متكتفه وقالت بنفس خايسه : نعم ؟؟ خيييير !
عيسى يوقف جدامهـا وهو شاق الحلج شبريــن : شدعووهـ ,, مافي مبروك ؟؟ ترى أأزعل
شيخه تتخصر : بطقاق ؟؟ عبالك بهتم ... آآزعل وطق راسك بأقرب طووفـه زيـــن
عيسى ضحك من قلب وقال : بآآآآل ... أأحسهـا طالعه من قلبج ....
شيخه : آآكيد من قلبي عيل من قلبك ... ( تدزهـ ) وووخر عن ويهي ترى نفسي بخشمي ...
عيسى يرجع يوقف جدامهـا وهو ميت ضحك ومب قاادر يتكلم
شيخه بتنرفز وعصبيـه وصوت عالي : عـــــيــــــــســــــــوه !!! ... بااااااااااااااايخ تراك
عيسى وهو يلتقط أنفاسه : زيــن زيــن ,, وحدهـ وحدهـ علي ... خليني أأتكلم ...
شيخه تتكتف وتقول بعصبيـه : خلصني شتبي ؟؟؟
عيسى ببتسامه ترفع الضغط: قولي مبروكـ ع الاقل ,, ترى جد جد بزعل عليج
شيخه : ياأأخي قلت لك ماايهمني ,, آآزعل وعنك مارضيييــت .....
عيسى يتكتف هو الثاني : ممكن أأعرف ليش معصبــه ؟؟ ( يغمز لهـا ) علشان بتزوج يعني ؟؟ ( كمل وهو يمرر اصابعه بيـن خصلات شعره ) .. ياعمي قولي من زمااان أنج تحبيني ..
شيخه : حبك برص أأنت والعفنه مرتك ,, زيــــن .... ماآآحبك ولا أأعزك ولا يهمني أذا تزوجت ولا ماتزوجت .... هذا بالاول والاخير شي يخصك مايخصني ..... ( يعلى صوتهـا ) فاارج عن ويهي
عيسى بعنادهـ المعتاد : زيـن بذمتج ,,, وحلفتج بالله تقوليـن لي ,,, ليش هديتي لنا الصاله وطلعتي فوق لما دريتي أني قررت أتزوج ؟؟
شيخه : والله هذا مب شغلك زييـن ,,
عيسى بصوت هامس : حلفي أنج ماتضايقتي علشـاني ,,
شيخه تتهرب وهي تتصنع العصبيـه : ماني حالفــه ,, ووخر خل أروح بيتنــا ,,,
عيسى يرفع واحد من حواجبه ببتسامه عذبـه : يعني تحبيني ؟؟
شيخه فز قلبهـا من كلامهـ قالت وهي تزيد من عصبيتهـا : مااأحبــك ,, وترى ماعندك سالفه أذا موقفني علشان تقول هالكلمتيــن ...
عيسى يتجاهل كلامهـا ويقول بشاعريـه وهو مازال مبتسم : وأأذا قلت لج أأني آآحـبــج أنتي .. وأنج أنتي اللي أأبي أتزوجهـا .. وأأني لو أألف الدنيـا كلهـا ماألقـى أأحسن منج زوجهـ لي ,,!!!! ..( بصوت هامس ) .. بتقولين أني ماعندي سالفه !!!
شيخه توترت وسرت قشعريرهـ بجسدهـا كله ( شقاعد يقول ذي ) قالت وهي التوتر بايـن عليـه ا: هيههيهيييهيهيهيه ,, ضحكتني ...
عيسى تم يطالعهـا بملامح جديهـ وبايـن أنه مايتغشمر
شيخه زاد توترهـا وقالت : لا تطالعني جذي ....
عيسى مارد عليهـا ..
شيخه تزيد من نبرة صوتهـأ : لا تطالعني جذذذذذي يـــه !
عيسى يزيد من ابتسامته وقال : آآبيج أأنتي ؟.... موااافقــه ؟
شيخه توترت وقعد تعدل شيلتهـا وقالت وهي تتهرب منه : مع السلامهـ ( طاافتـــه وهي رايحه صوب باب الحوش )
عيسى بصوت شبه عالي علشان تسمعه : قلت لج قررررريب راح تنخطبيييــن ,, ووفيــت بوعدي ,,, بس أأحمدي ربج أأني مب شااايب
شيخه ماتدري ليش تنفسهـا صار مب منتظم وتسللت أبتسامه لشفايفهـا !! ألتفتت عليه وقالت بصوت عاالي : خااااااااااااااااااااااايس ,,!
طلعت من البيـت بسرعه وركبت السياره اللي بتوديهـا بيتهـا

بينما عند عيسى اللي طااير من الفرحهـ قاال : واااااااااااالللــه آآحبــها يااااااانـــاس ...
بينما داخل وبغرفـة جواهـر


دخلت أم فيصل على بنتهـا لقتهـا مجابله روحهـا جدام المنظرهـ ..وسرحـانهـ
أم فيصل : هوو ! .. شبلاج يمه ؟ ينيتي ؟؟
جواهـر ألتفتت على امهـا اللي أقتحمت عالم أفكارهـا بدون سابق أنذار وقالت : ليش ؟
أم فيصل : قاعدهـ تطالعيـن روحج بالمنظرهـ ,, وراايحه لعالم بعييييد
جواهـر ترجع تشوف روحهـا بالمنظره : حراام أتمنظر بفيسي الحلو ,,
أم فيصل بضحكه حلوهـ : فديت الغرور اللي فيج كلــه ...
جواهـر تغمز لأمهـا : آآفاا عليج تربيتج ,,, هههههـ
أم فيصل وهي تقعد على سرير بنتهـا : سمعتي أخر خبر !!؟
جواهـر مازالت تطالع أمهـا من المنظرهـ : أأخر خبر سمعـته هو زوااج شعول وطلال ,,, ليش في خبر أجدد منهـ ,,,
أم فيصل : آآي فيــه ,,,
جواهـر بأهتمام : خير أن شالله ؟ قولي ؟؟ شنو هالخبر
أم فيصل : عوويس ,,,
جواهـر تقاطعهـا : آآكيد بيطلع من الشركهـ ,,, أأنـا كنت متأكدهـ انه ماراح يطول ,,, ويهـا مب ويه شغل
أم فيصل : ول عليج ,,, كلتي الولد ,,,, مب جذي السالفـه
جواهـر تلتفت عليـه : عيل شنو ؟؟
أم فيصل : يبي يتزووج ...
جواهـر بمليـون علامة أستفهام : نـعــم ؟؟ .. شنو شنو ؟ ماسمعت ,,!!!
أم فيصل تضحك وتكمل : آي والله يابنتي ,,, توهـ من شوي قايل لنــا ... ولا بعد .. خمني من العروس ؟؟؟!
جواهـر بطنازهـ : من تعيسـة الحظ اللي يبيها ...!! هذي أأكيد داعيـه عليهـا آمهـا
أم فيصل بزعل خفيف : جوجو !!
جواهـر تبتسم : خلاص خلاص ,,, من هذي سعيدة الحظ اللي أأختارهـا الشيخ عيسى
أم فيصل بسعاده : شيــخه بنت عمج سلطان ,,,
جواهـر بفرحه : واااالللــه !! ماأأصدق
أم فيصل أرتسمت أبتسامة فرح على شفايفهـا : آآي والله ياجواهـر ,,, يبي شيخه ... أنا أستغربت ...؟؟ مب هو طول الوقت يقول مايبي يتزوج وكله ملعوز البنت ومتهاوش معاهـا .... اليـوم جايني يقول أبي أأتزوج .. ولا يبي شيخه
جواهـر : آآشكر حياتهـ ,,,, شكله الاخ طابخهـا على ناار هاديـــه .. عايش قصة حب وأحنا ماندري ....( تتوعد فيـه ) والله لا أأفشله لج ,,صبرهـ علي
أم فيصل : وووي ,, فديتهـ عرف ينقي ,,, شيخه ولا كل البنات ... جمال ودلال وأخلاق .. وكفايـه أنهـا متربيـه معاهـ ويعرفون بعض زيـن مازيـــن .... يلا عقباالج ..
جواهـر تضايقت من هالسيرهـ قالت : آآنـا آآحس روحي عاانس !! مادري ليش
أم فيصل : ماعندج سالفه ,,, عانس وتوج ببدايـة عمرج ,,,, عيل اللي طايفـه الثلاثيـن شنو ؟؟
جواهـر تتتنهد : ماادري ,,,!! ( تغير السالفه ) .. المهم .. من شوي كلمتني شهد .... تقول عازمينا على طلعه لشاليهـات معاهم ,, وتبينـا نجي .....
أم فيصل بتسأل : شاليهـات ؟؟
جواهر : آآيـه شاليهـات ,, عاد أنـا قلت لهـا بشوف أمي وأبوي وبرد عليييج ... هاا شقلتي ؟
أم فيصل : والله يايمه أذا ودج تروحيـن .. روحي ... ماظني أأبوج بيمانع
جواهـر ردت بسرعه : شنو أروح بروحي ... أنا أأبيكم تجون معااي .... وبعديـن شهد قالت خل أأخوانج الشباب وأبوج يجون علشـان يسلون أأخوهـا ( ماتبي تقول أسمه .. مب ناقصـه ضيقـة خلق )
أم فيصل بتردد : والله يايمه ,, مالي خااطر أأروح شاليهـات ...... روحي أنتي ونسي روحج بدل هالكتمهـ ,,, واذا على آخوانج الشباب ماظني بيمانعون ,,, بس أبوج أأكيد ماراح يروح ... تعرفيـنه مشغول
جواهـر : لا لا ,, ماني رايحه بروحي ... آآبي حد معاي ....
أم فيصل : عوااس وعبيد معاج !!
جواهـر : عواس وعبيد بيقعدون بشاليـه الشباب ,, مب معااي !!
أم فيصل : بس تقدريـن تشوفينهم متى مابغيتي !!؟
جواهـر : من زيـن شيفهم عااد علشان اشوفهم ,,, أنــا آآبي وحدهـ أأخذ راحتي معاهـا ...
أم فيصل ببتسامه : قولي لعمتج تروح معااج ,,,
جواهـر بتفكير قصير : تهقيــن بتواافق !!
أم فيصل : سأليهــا ؟؟
جواهـر هزت راسهـا بالايجاب : آآوكي بسألهـا ,,,
أم فيصل : متى بتروحون ؟؟
جواهـر بلامبالاه : تقول شهــود العصر ,,, بس لا تحكميـن اني بروح ,, لآنه أذا محد جا معاي ... ماني راايحهـ ..
أم فيصل : سوي اللي يريحج ,,, وأأذا علي أأنــا ... آنا ماتهمني غير راحتج يابنيتي ..
جواهـر آبتسمت لأمهـا وقامت تحظنهـا : فدييتج يالغاليـــه ..
.
.
.

بالبـحـر

كان الجو عجيب عندهم ,,
الاثنيـن مبلليـن من راسهم ليـن صبع ريلهم
لأنهم أول ماوصلوا هجووم ع البـــحـــر بعد مافصخ كل منهم قميصـه ودخلوا بالشورت وسبحوا ليـن قالوا بس
وبعدهـا قعدوا ع الشـط ...

أبتدى سيف يبني بيـت من الرمـل ,, وعبدالله قام يساعدهـ
سيف بحماس وهو يجمع التراب المبلل علشـان يبتدي بناء البيـت قال : هذا راح يكون بيتي لما آكبر ....
عبدالله وهو يجمع صدف من حولـه ويقول : يـه يـه يـه ,,, شكله بيطلع ولا أأروع ,,,
سيف ببتسامه برائـه : بجيب أمي وبقعدهـا فيــه ,, وآنت بعد بتجي ....
عبدالله وهو يحاول يثبت بعض قطع الصدف على البيـت الرملي قال : أفاا !! بتطلع من البيت وبتخلينـا ...
سيف بعفويـه : تعالوا معااي ,,,
عبدالله : وبيتنـا شنسوي فيــه ؟؟؟ مايصير نخليـه فااضي ...!
سيف يطالع عبدالله ويقول بعد مافكر : أنخليــه حق اللي ماعندهم بيـت ,,
عبدالله أرتسمت أبتسامه صافيـه على شفايفه من تفكير هالطفل الصغير وقال : شرايك هالبيـت اللي بتبنيــه ,, تخلي الناس اللي ماعندهـا بيت تقعد فيــه ... وأنت تقعد معانا ببيتك
سيف بفرح : آآيـه ... فكره حلوهـ ,,!!! كل الناث ( الناس ) اللي بالدنيا ماعندها بيت تجي تقعد فيــه
عبدالله وهو يزيد الرمل ويرفع طول البيــت الصغير ويقول : أأأذاا جذي ... لأزم تبني قصـــر ,, بيــت مابيكفي !!
سيف وهو يزيد الرمل علشـان يكبر حجم هالبيـت الصغير محاولـه منه أنه يبني قصــر ويقول : آآآبيييييـه يكووون كبير علشـان يكفي ...
عبدالله بتسأل : وكم بتاخذ عليهم آآخر الشهــر
سيف ببتسامه وهو يطبطب على الرمل بالخفيف علشان يثبت : ماباخذ فلوث ( فلوس ) ,, بابا يقول ... أذا تبي تروح الجنه ... ثاعد ( ساعد ) الناث ( الناس ) بدون ماتاخذ منهم شي
عبدالله توقف عن مساعدة سيف وقام يتأمله بحب وحنان ,,, ويمكن بدون مايقصد نظر لـه بنظرة شفقـه ...
بايـن أنه هالجابر اللي توفـى بدون مايشوفـونه ,,,
عايش بداخل هالطفل الصغيـــر !!!
متربع بقلبـه بدون مناازع ... والاحلى والاجمل ...
أنه مربيــه آآحسن تربيـــه ,,, ومعلمه الصح !! من الغلط .....
عبدالله بقلبـه ( الله يرحمك ياجابر ... ويغفر لك .. صج عرفت تربي )
عبدالله وهو يحط يدهـ على شعر سيف ويبعثر تنظييمــه وهو يقول : عفيييييـه عليكـ ,,,
سيف وهو يمد بوزهـ ويقول : مب رااضي يصير كبير ,,
عبدالله : حاول مرهـ مرتيـن ثلاث ,, لا تيأس ....
سيف وهو يحرك يدهـ بقوه على البيـت الرملي لحد ماأختفـى وصار مجرد تراب مبلل وقال وهو يوقف : خلاص ماابي أأسوي ,, ( مشى خطوتيـن بأتجاهـ البحر وقال ) ,, تعال خل ندخل ...
عبدالله بأعتراض : لا لا أسمحي لي ,, آآحس جسمي قام يحكننييي ,,

تم واقف شوي صوب البحر ,,, بعدهـا رجع قعد جنب عبدالله وهو يقول : آآخاف أدخل بروحي ...
.
.
.

في دولـة بعيدهـ عن حدود قطر والخليج ,, والعالم العربي بعد

حطت الطيارة في مطار فرنســا ,, ونزلوا الاثنيـن وهم ميتيــن ونــاســه
خاصـه مشاعل ,,, حلم حياتهـا آخيرا تحقق ..
مشاعل لطلال بوناسـه : فدييييييتك طلال والله حبييتــك ...
طلال بغشمرهـ : ليش قبل كنتي تكرهيني ,,,
مشاعل بدلع : طلاااالـ ,,,
طلال ضحك بدون مايعلق ...
خذوا شنطهم وأغراضهـا وراحوا الفندق اللي بيقعدون فيــه شهر من عمرهم
وأول مادخلوا وحطوا الاغراض بالصالـه
حذف روحه طلال على الكرسي وهو هلكاان وقال : مابغينـا نوصــل ,,
مشاعل وهي تفصخ شيلتهـا بحماس : شراايك نطلع نتمشى اللحيــن ؟؟ ... بنستاانس وااااايد صدقني
طلال : لا حبيبتي ,,, مب الحيــن ,,, أأنـا حدي تعباان أأبي أأنــام
مشاعل بترجي : بس انا مب جايني نووم ,,, وأنت نايم لك بالطياارهـ ,,, خلاص يعني شبعت نووم !! ... يلا ياقلبي قووم بلا كسل
طلال وهو يوقف بتعب : لا تحاوليــن مب قااادر ,,, أأريح لي شوي .. ولما أأقوم ... نفتر بباريس على كيف كيفج .....
مشاعل تتكتف بزعل : أذا نمت ماراح تقوم بسرعهـ ,, أأعرفك
طلال : ماعليج بقووم بســـرعه ,,, بس بغط لي شوي
مشاعل تقعد على الكرسي وتقول : زيـن خلاص ,,, روح نااام ..... ماأبي أأطلع هونت
طلال تنهد وجا قعد جنبهـا وقال : لا تحديـني أأقــوم أأطلعج اللحيــن ,,
مشاعل تطالعه : هذا اللي أأبيــه ,,,
طلال : زيــن قوومي تجهزي ,, ولـه ناويـه تطلعيـن بلبسج هذا ....
مشاعل : مب رايحيـن بعيد ,, بس أتمشى شوي جداام الفندق وأأرجع ,,, يعني مب لازم أبدل
طلال قام وهو يقول : آآوكي آآمشي ,,,

طلعت مشاعل ولحقهـا طلال وهو بالغصب يمشي مع أنه ميت تعب يدور الفراش
لكنه مب قادر يزعل مشاعل ولـه يرفض لهـا طلب ,,,

نزلوا تحت وطلعوا من الفندق يتمشــون شوي
والجــو كان حلــو رغم أنه بــارد نوعـ(ن) ماا ,,
مشاعل كانت مستانسـه وهي تطالع العالم الرايحه والرادهـ ,, وتتأمل المعالم اللي حولهـا .. واللي كانت أغلبهـا مباني
وطلال بـايـن عليـه التعب لكنه مبتسم لأنه مشاعل مستانســه ,,,
بعد مالفوا شوي تحت عن خاطر مشاعل,,, رجعوا أدراجهم دااخل الفندق
وتوجهوا الى جناحهم ,,
دخلــــوا الاثنيــن ومشاعل متشققه من الوناســه ألتفتت على طلال وقالت : شفت العالم شلووون ؟؟ .. ياااي والله باريس حلووهـ .... حتى لغتهم حلووهـ مع أنهـا صعبـه شوي,,, أول ماتقوم بناخذ لنا جولـه بفرنسا كلهـا
طلال وهو يقعد على الكرسي وينسدح عليـه : أأن شاالله ياعمري ,,,
مشاعل : زيـن بروح أأخذ لي شور ,,, تبي مني شي ؟؟
طلال يبتسم لهـا : سلامتج

راحت مشاعل صوب شنطتهـا وخذتهـا معاهـا لغرفة النوم ,, وفتحتهـا وأبتدت تدور لهـا شي تلبســه
وبعد طلعـت الروح طاحت على جلابيـه زرقـه طويلـه حرير حق النــوم ,, مالهـا كم ,, عجبتهـا ودشت ببالهـا تلبسهـا
خذت فوطتهـا وراحت الحمام تسبح ,,, كان الحمام ( الله يعزكم ) يفتح نفس الواحد لسبوح ,,
ويخليـه غصب يسبح ,,,,
خذت لهـا دش داافي يرخي جسمهـا من بعد هاليـوم المتعب ,,,وبعد مرور فتــره مب طويلـه واايد طلعت دايخه تبي تناام ,,
مالقت طلال بالغرفـه .. طلعت الصاله مكان ماتركتهـ لقتهـ نايم بتعب على الكرسي ,,,,
مشاعل كسر خاطرهـا ,,, شكلهـا ضغطت عليـه لما لزمت عليـه ينزلهـا تتمشى تحت عن خاطرهـا وهو آآكيد مابيرفض لهـا طلب ,,
راحت صوبهـ وقعدت جنبـه وهي تطالع ملامحه التعبانه عن قرب ,, مررت يدهـا على خصلات شعره وقالت بصوت هامس : حبيبي ,, قوم نام دااخل
طلال فتح عينه اللي غرقانه نعاس وقال : آآوكي ,, اللحيـن جااي ,, ( رجع غمض )
مشاعل طبعت بوسه على جبهته وقامت عنه متجهه للغرفه قعدت على طرف السرير تنطرهـ يجي ,,
وبعد مرور دقيقتيــن ,, دخل طلال وهو كلش متسندر... حذف روحه جنبهـا على السرير وكمل نومهـ ,,
مشاعل أبتسمت لمنظرهـ ,, لحفته عدل وأندعست ورااهـ ونامت هي الثانيــه ,,
,,,,
,
,مستشفـى حمد

كانوا قاعديـن ينطرون دورهم ,,,
وفيصل ماسك يد لولوهـ من دخلوا ,, لأنهـا مابتقدر تمشي بروحـهـا وطول الوقت شاق الحلج
لـحــد ماطلعت ذيج الفلبينـيـه وقالت أسم لولوهـ علشـان تدخل
دخلت لولوهـ ولحقهـا فيصل ,,, بس الفلبينيـه اللي واقفه جدام الباب وبيدهـأ لسته منعته من الدخول
فيصل : آآنــا زووجهـا ؟؟
الفلبينيـه بأسلوب طيب : ممنـوع بابا
فيصل بأصرار : زيـــن ليشش ؟؟
الفلبينيـه : ممنووع !
فيصل حقد عليهـا من قلب ,, وتم واقف عند البــاب عناد فيهـا
الفلبينيـه وهي تطل بوي فيصل : بابا ,, روحي قعدي !!
فيصل : شلج خص أقعد ولـه أاوقف ,,, واقف على رااسج أنـا ..!! أأشوف روحي كملي شغلج بس ..
الفلبينيـه عقدت ملامحهـا وأبتعدت عنه مب ناقصـه تسندر راسهـأ مع وااحد مثلـه
تم شوي وااقف عند البــاب ويمكن طول ... لحد ماطلعت لولوهـ وبيدهـأ ورقـه
فيصل يلتفت له : هاا شقـالج ؟؟
لولوهـ بتعب : يقول هالاعراض من قلت الآآكل ,,,
فيصل بصدمه : يعني مب حامل ؟؟؟
لولوهـ ترفع كتفهـا وتنزلـه : ماادري ,,, قال لي أأسوي هالتحاليل ... لأنه يمكن أأكون حاامل .. ويمكن يكون بسبب قلـة الاكل
فيصل أرتاح نفسيــن : عيل مبرووكـ مقدمـن ,,
لولوهـ تبتسم له بتعب : تراك سابق الامور ,,,
فيصل : تفاؤلوا بالخير ...... ( طالعهـا يبيهـا تكمل )
لولوهـ بأستسلام : تجدوهـ ...
فيصل : خلاص عيل ,, أأمشي خل نسوي تحاليلهم ..

بيـت بوفيصل ع الساعه 4 العصـر

كانت جواهـر قاعده بالصاله وهي لابسـه عبايتهـا وجنبهـا عمتهـا ,, ينطرون عيسى ينزل علشـان يروحون الشاليــه
دخلوا عليهم عبدالله وسيف وهو لابسيـن جلاليب ,, وثيابهم اللي سبحوا فيهـا حطوهـا بالكيس
أستغرب عبدالله من وجود عمته وأخته بالصاله بعبيهم قال : شسالفه ؟
جواهـر : بنروح الشاليـه مع بيـت أم أحمد ,, عازمينــا ,, بتجي ...؟
عبدالله : مااأظن أاجي ,,, تعبااان بروووح أأحظن مخدتي وآآنــام
جواهـر بتفهم : آآوكي ,, تصبح على خيــر ,,,
عبدالله : وانتي من أهلـه ,,
سيف وهو يلحق عبدالله : بنام أنا بعد ,,
لطيفه تبتسم له : مابتقول لي شسويـت اليــوم ,,
سيف توهـ بينطق الا عبدالله يقول : لا قاام بيقول لج ,,, الريال تعباااان خليــه يروح ياخذ قسط من الراحهـ ,,,هههه
لطيفه تزداد أبتسامتهـا : آنزيـن ,,, تصبحون على خير ( تكلم سيف ) وأنت بعديـن بتقول لي شصار زيــن
سيف يبتسم لأامه : زيــن ,,,

أختفـى عن أنظارهـا بعد ماركب الدري وراح فوق ,,
بينما عيسى نزل وهو يقول : يلا ياشباب ... أنا جااهـــز
جواهـر : سنه ليـن تخلص سعادتكـ ,,
عيسى يغمز لهـا : شعلى بالج ,, أنا معرس ماني بهيــن
جواهـر تذكرت وقالت : آآآآي تعال قولي ,,, صج اللي سمعتهـ ؟؟ بتتزوج شيخووهـ ؟
عيسى : آآي صج , شبلاج مب مصدقهـ ,,
جواهـر : لا بس صدمه ,,, لأنك من زماان رافض فكرة الزواااج .. ولما جيت تتزوج أخترت شيخه ؟؟؟
عيسى بدفاع وهو يتصنع الغضب : وشفيهـا شيخه ,,, هذي شيخة البنـــات كلهم وتاج راسهم بعد ,,
جواهـر : ووي عشتوو ,, لحد يضربنـا بس ,,,,,,زيـن أنك أخترت شيخه علشــان تعقلك ,,,
عيسى بغشمره : تعقلني وله أأعقلهـا ؟؟
جواهـر : أأثنينكم يبيلكم تعقليــن ,, الله يعين عيالكم اللي أنتوا أهلهم ...( تبتسم له وتقول بلمحة عبط ) ,,, يلا مبرووكـ... كبرت والله ياعوويس بتتزوج ,,
عيسى يرفع راسـه لفوق متصنع الغرور: حطيت عقلي براسي وقررت أأتزوج ,, ليش فيصل وشعول أحسن مني ....
لطيفه تضحك : ههههههههههه علشان جذي تبي تتزوج يعني ؟,,
عيسى يتذكر ملامح شيخه بذاك اليـوم ويقول وهو يتنهد : علشان جذي ,, وعلشان وعلشان ,,, خليهـا مستورهـ بس ... ( يلبس نظارته ) يلا لحقووني ... وراااني وناااسـه ماتتفوت ,,
لحقوهـ لطيفه وجواهـر وركبوا السيــارهـ وطلعهـا عيسى من البيــت لكنه ماتحركـ ,,,,
جواهـر اللي كانت قاعدهـ ورى قالت بستغراب من وقوفه : شعندكـ وقفت ؟؟
عيسى : أأنطـــر أحمدوهـ يطلع ,,, لأنه هو اللي بيوصلنــا الشاليــه ,,,أأنـا ماأأدل ,,,
جواهـر : زيـن خله يوصف لك المكااان وأنت رووح .. مب لازم تطولهـا ,,
عيسى : خليني أأحفظ أأسمي الكامل بالاول بعديـن أأحفظ مكان الشاليـه ,, أنا صراحه أضيع
جواهـر بهمس : أنت طول عمركـ مضيييع أصلا ,,,
عيسى يطالعهـا من منظرة السيارهـ اللي جدامه : ترى سمعتج هاا ,,,
جواهـر تصد عنه صوب السياره اللي طلعت من بيت أم أحمد : آآسمعني ,,, شسوي لك يعني .....
عيسى : زيـن بس بس ,,, كاهو بو شهاب طلع ,,,

آشر أحمد لعيسى أنه يلحقهـ ,,,
وأول ماطاف أحمد جداامهم لحقهـ عيســى
,
,

بالسيـاره عند أحمد اللي ماشاف غير عيسى وحرمه قاعدهـ جنبـه وبايـن أنهـا كبيرهـ
يعني ياأم فيصل , ياعمتهم .. اللي مب ذاكر أسمـهـا أصلا
أحمد بتسأل لشهد :أأقول شهــوود؟؟ كلهم بيجون ولـه بس عيسى ؟؟
شهد : مااادري ,,, بس أعتقد مب كلهم ....
أحمد : أنتي كلمتي رفيجتج ؟؟ ( مايبي يقول أسمهـا )
شهد : آآي أتصلت لي من شوي وقالت أنهم بيجون ,,, بس مادري أذا كلهم ولـه نصهم
أحمد بزلـة لسان : هي بتـ ... ( سكت بسرعه ماحب يبيـن للي حولـه أنه مهتم )
شهد اللي أستغربت من سكوته : شنــو ؟؟ ماسمعتك ؟!!!
أحمد: ولا شي ولاشي ,,, ( طول ع المسجل علشان ينهي هالحوار)

كان المشوار من بيتهم ليـن الشاليـه شبـه طويل
وأحمد متحرقص يبي يعرف أذا جواهـر معاهم ولـه مب معاهم ؟؟؟
( آآكيد معامهم دامهـا قالت أنهم بيجــون ؟؟ ولـه يمكن قصدت أنه أأهلهـأ اللي بيجووون ! مب هي ...؟ ( يعض على شفته السفليـه ) ... لو ماتجي راح ينهدم كل اللي خططت لــه
آآن شالله تجي علشـان أأعلمهـا من يكون آآآحمــــد .. اللي تجرأت ومدت يـدهـا عليــه .... والله لولا رجولتي جاان عطيتهـا كفوف تكفيـهـا قرررن جدااام ......
أأذاا هي مغرورهـ مرهـ ,,, آآنـا مغرور أأألف مرهـ .... وبشوف من يضحك بالاخييييــر )
مرت الثواني ورى الثواني والدقايق ورى الدقايق والساعات تجر ساعات لحد ماوصلوا الشاليــــه
وكلـن راح لشاليـهه ,,,

البنات راحوا شاليـه البنــات
والشباب راحوا لشاليهم


بشاليـه البنـات دااخل غرفتهـم

كانوا البنـات الثلاثـه شهد ومسك وجواهـر
يصفـون ثيابهم بالكبــت ,,, بما أنهم قرروا يرقدون بغرفـه وحدهـ رغم وجود غرفـ ثانيـه
علشان يبلفيت يكونون مع بعض ,,, ويتسلوون مع بعضهم ..

جواهـر ماحبت تبيـن لهم أنهـا تتضايق من فكرة أنه حد ينام جنبهـا لأنهـا أأستحت أصلا تقولهـا
قعدوا يسولفـون ويتغشمروون وكل وحدهـ تخطط شرااح تسوي ,,
وأول خططهم ... هي أنهم يروحون البــحــر ..
جواهـر : تصدقـون من زماان مارحت البـــحــر ,,
شهد : حتى آنـا ... بس يلا ... هالاربع أيام اللي بنقضيهـا هني بنستانس على كيفنــا ...
جواهـر : بالنسبـه لكم أربع أيام ,, أما بالنسبـه لي يوميـن وبرووح ...
مسك اللي كانت تطلع ثيابهـا من الشنطه قالت : لا عااد ,, قعدي معانا أربع أأيام صدقيني بنستانس
شهد لمسك : أصلا بتقعد مب بكيفهـا ,,,, هي تدلع بس ...
جواهـر : بس آنــا ,,,,
شهد تقاطعهـا : لا بس ولا غيرهـ ,, ترى والله ازعل عليج ...
جواهـر بأستسلام : آآوكي آوكي ... "" قالت بقلبهـأ ""( شكلي تدبست بهلـ طلعـــه ... الله يعيني !!)
.
.
.
بينما بشاليـه الشباب
اللي ماكان فيـه غير عيسى وأحمد
وكل واحد أحتل له غرفــه
كانوا نفس حال البنـات يرتبون أغراضهم بالكبــت
عيســى يفكر شلــون يونس عمرهـ ,, بهلـ يوم اللي بالنسبـه له أحلى يوم مر عليــه
وأحمد يفكر .. شلـــون ينفــذ خطتــه !!
.
.
.

نهـاية الجزء السادس والعشرين
الجزء السابع والعشرون

" الا اخليها تموت اقبالي وينكسر هذا خشمها العالي "


بـ بـاريس

فتحت عينهـا مشاعل لقـت الدنيـا برى ظلاام
رجعت خصلات شعرهـا لورى بتكاسل وقالت بصوت خاثر : طولنـا بالنـوم ,, !!
قامت قعدت وهي تتثاوب ,,, وبعدهـا لفت راسهـا تشوف طلال ... لكن مالقته !!
مشاعل وهي تحط يدهـا مكان طلال : ويــن راح ؟!!
قامت من مكانهـا وطلعت من الغرفـه ع الصاله لقته يطالع التلفزيـون ومندمج
كـــان شكله قمة الجاذبيـه ,, خاصـه وهو كاشخ ...
مشاعل طالعت نفسهـا كانت مبهدلـه رجعت طالعته وهي تقول : مساء الخير
طلال طالعهـا وقال ببتسامه جذابـه : مساء الورد ,, هاا ,, شبعتي نوم ؟؟
مشاعل وهي تجي وترمي نفسهـا جنبـه : ليش ماقومتني !!؟؟
طلال وهو يحوطهـا بيدهـ ويقربهـا منه : شفتج نايمـه وتشاخريـن ماحبيت أقعدج ,,,
مشاعل ضحكت وطقته بالخفيف على صدرهـ : مع ويهك ,, أنا ماأأشاخر ...
طلال يضحك : آآي واااضح ,,,
مشاعل تطالعه وراسهـا مازال مستلقي على صدره : من صجك ؟؟
طلال يغير السالفـه وهو مازال مبتسم : ماتبيـن تطلعيــن ؟؟؟
مشاعل شقت الحلج شبريـن وقالت : اللحيــن ؟؟
طلال : آآي اللحيــن ؟ مو أنتي قلتي تبيــن تلفيـن باريس كلهـا ؟؟ يلا قومي !
مشاعل وهي تبتعد عنه وتطالعهـ : بس مب جنه الوقت متأخر شوي ؟؟
طلال وهو يرجع يطالع التلفزيـون : خلاص عيل ... دام الوقت متأخر نروح بااجر ....
مشاعل نقزت : لآلآلآلآلآ ,, اللحيـن ... بلييييييز
طلال ضحك : عيل روحي بدلي ...
مشاعل وهي تطبع بوسـه كبيرهـ على خدهـ : فــــــــــــــــــــــــــديييييييييييييييييييييي يييييييتك ,,, ( قامت من مكانهـا طيراان للغرفـه علشـان تبدل )
بينما طلال اللي مستانس قال بصوت عالي علشان تسمعهـ : لآ تتأأأخريــن ولــه ترى مافي رووحهـ ,,
مشاعل تطل عليـه من الغرفـه وتقول بحركه طفوليـه : مب بكييييفــك ,, ( ترجع تدخل وتسكر الباب وراهـا )
هز طلال راسـه على تصرفاتهـا ورجع يطالع التلفزيـون ,,

بعد مرور أقل من نص ساعه ألا هي طالعـه
كـانـت لابسـه بنطلـون وردي ,, وقميص لـه رقبـه وكمومه طواال هم وردي ,,
وفوقهم جاكيــت طويل ليـن الركبـه آآبيــض ,,
ولافـه شيلتهـا الورديـه على راسهـا ,,,
ومفحمه عيونهـا بالكحل ,, وحاطهـ قلوس شفاف ,,,
قالت وهي مستانسـه على روحهـا : شرااايك طلولي !!
طالعهـا طلال وقال بأعجاب وهو يغمز لهـا : قمـــر ... وآآحلى منه بعد ...
مشاعل بغنج : من ذووقـك حبيبي ,,, ( تدلع ) .. يلا قووم ,, ولـه بتجابل التلفزيـون طول عمركـ ,,
طلال طفى التلفزيـون من الريموت وقام وهو يقول : ميــنون آجابل النجووم وأنا عندي القمر ,,,
مشاعل صارت خدودهـا حمر : زيـن خلاص بسك ,,, ( تتعلق بذراعه وتمشي معاهـ للباب ) ..يلا خلـ نرووح .... ياني متحمسـه مووت لطلعهـ ..
طلال آآبتسم لهـا كعادته ..ولما وصل للبـاب قال وهو يفتح القفل : يلا قلبي ,,روحي جيبي عبااتج ....!
مشاعل تركت يده وهي تقول بستغراب : هلآ !! ماسمعتك ؟
طلال يطالعهـا : عبايتج ؟؟ ولـه بتطلعيـن جذي !!!!!
مشاعل بعتراض ممزوج بدلعهـا : شنو آلبس عبايـه فوق ذي !!!! ... شقالولك هبلــه ؟
طلال وهو يلف عليهـأ ويسند جسمه على الباب ويقولهـا بسهوله : عادي !! بدلي ؟؟؟
مشاعل : طلال عااد ,, بلا عنااد ... بذمتك من تلبس عبايـه وهي مسافره باريس !!!
طلال : ليش العبايـه حق الدوووحه بس ؟؟
مشاعل بترجي : تكفى طلولي .... بلييز ,, والله لبسي ساااتر مايحتاج لعبايــه .....
طلال مازال يتكلم بأسلوبـه السلس والهادي : آآدري أنه ساتر ,, بس ملفت لنظر !!! وآآنـا ماأحب أطلع معاج والكل يقزج !؟؟
مشاعل وهي تبتسم : زيـن لا قزني حد على قولتك ,,, هاوشـه .. علشان أأعرف شكثر تغار علي
طلال : ليش أأنا جااي هني أتهاوش مع العاااالم ....!!
مشاعل بنفاذ صبر وعناد طفولي : طلال عااااد بلا تخلف ,,,, راح أأطلع جذي لأني مقتنعه أنه مب فاااضح .. بس أنت مطولهـا وهي قصيرهـ

طلال يحط يدهـ الثنتيـن على كتوفهـا وحدهـ على كتفهـا اليميـن والثانيـه على كتفهـا اليسار ويخليهـا تعطيـه ظهرهـا : يلا ع الغرفـه جيبي عبايتج وتعااالي ,, وبلا زيادة كلام ,,
مشاعل ترجع تلف عليـه وتقول بتنرفز : مااني لابسـه عبااايــه ,, ياأأطلع جذي ... يا ماني طالعه زيــن ,,
طلال يرفع كتفه بلا مبالاه : زيــن ! على راحتج ....

رجع يمشي بخطوات وآثقه وقعد على الكرسي وهو يقول :دام الطلعه تكنسلت ,, خل أأشوف الفلم خلص ولـه للحيــن ,,!!
رجع شغل التلفزيـون متجاهل مشاعل اللي تغلي من القهــر
مشاعل لطلال : ترااك تبط الجبد ,,, وتعل القلب
طلال يتنهد ويقول وعينه مازالت معانقه شاشة التلفزيـون : وآآنتي دوى هالقلب ( يأشر على قلبـه )
مشاعل كانت بتنفجر من القهــر ... راحت غرفتهـا وسكرت الباب بكل قوتهـا وقفلته وهي تصارخ بصوت عالي علشان يسمعهـا : ناااااام بالصاله ,,, خل أعناااادك ينفعكـ ,,,
طلال يعلي صوته علشان تسمعه : حاااااااضـــر ياقلبي ,,, آآواااامرج مطااعهـ ,,,( وطي صوته وضحك بالخفيف ) ....ياهل !!
.
.
.

نرجع لدوحه

( العصـر )

وخصوصا بالشاليـه عند البنات
شهد بعد ماخلصت صف ثيابهـأ قالت : يلا خل نطلع نتمشى ع البحـــر ,,
مسك بأعتراض : لا لا مانبي اللحيــن ,, الصبح أأحسـن ع الاقل مايكون فيـه شباب وآآيـــد ....
شهد تطالع جوالهـا وتقول : ماعليج بتصل على آآحمد بخليـــه ينطرنا هنااكـ
جواهـر بسرعه : لآ لآلآ ,,, لا تتصليـن له !!
شهد تطالعهـا : لييش ؟؟ ماتبيـن نروح البحر ؟
جواهـر ترقع السالفـه : بلا ,,, بس ماباخذ راحتي لا كان اأخوج هناااكـ ,,
شهد اللي لقت حل لهلـ سالفـه : من هالناحيـه ماعليج ,,, آآخوج بيكون موجود بعد !!
جواهـر مازالت معترضـه : لا شهوود ... أنا رايي من رااي مسك .. الصبح آحسـن ع الاقل المكان بيكون فاضي
شهد بأستسلام : آآوكي على هواااج ,,, زيــن اللحيـن شنسوي ؟؟ ويــن أنرووح ؟
مسك بعد تفكير قصير : أنروح أنتمشى بالحديقــه ,,, أأكيد الجو اللحيــن حلوو ....
جواهـر تأيدهـا : آآآآي ,,, نرووح الحديقــه !
شهد : يعني كلش بيكون المكان فااضي اللحيــن ؟؟ آآكيد مليـــان ...
جواهـر : ع الاقل آآحسـن من البحر !
شهد بعد مايأست : آآوكي اللي تشوفونهـ ,,,
مسك وهي تقوم : يلا عيــل ,,
جواهـر قامت وهي تقول : لحظة بشوف عمتي بتجي معانا ولــه لأ !!

طلعت من غرفـة البنات وهي شبه مرتاحه نفسيـاً ع الاقل ماراح تتواجه مع آآحمد ويشتغل ضميرهـا بتأنيبهـا !!
دخلت الغرفـه اللي موجودهـ فيهـا عمتهـا لقتهـا تطوي ثيابهـا وتحطهم بالكبت وهي تتكلم بالتلفون
جواهـر لعمتهـا : عمتي ؟ بنروح الحديقـه ! تجيـن معانا ؟؟؟
لطيفه وهي تلتفت عليها : لا حبيبتي ,,, روحوا أنتوا أستانســوا .... أأنا برتب أأغراااضي وبتم مع سيف ع التلفون ...
جواهـر : هو معاج اللحيــن ,,,!!؟
لطيفه : آآي فديته .. قعد يدورني بالبيـت مالقاني ..... وأشتغل صيااح ..
جواهـر عورها قلبهـا عليـه : فديـته ! .... خل عبود يقعد معاااهـ ؟؟ هو متعلق فيـه واايد
لطيفه : عبدالله شكلهـ ناايم ...
جواهـر هزت راسهـا بتفهم وقالت : عيل خلي عبيد لا قام يجيبهـ ؟؟
لطيفه عجبتهـا الفكرهـ فقالت : آآووكي .. بقول لأمج توصل هالحجي لعبدالله ....
جواهـر ببتسامه : آآوكي عيل ,, يلا أحنا رايحيـن توصينا بشي ؟؟؟
لطيفه : لا تتأخروون ...
جواهـر : آن شالله .... يلا مع السلامه
لطيفه : في حفظ الله

طلعت جواهر من الغرفـه ونزلت تحت لقـت شهد ومسك ينطرونهـا ,,
شهد بتسأل : هــا ! بتجي معانا ؟؟
جواهـر : لا مابتجي ,, قاعدهـ تكلم سيفوهـ ,,,, مسكيـن قاعد يدورهـا بالبيـت
مسك حزنت عليـه قالت : زيــن ليش ماتجيبـونه ؟؟
جواهـر : مادري انا قلت لعمتي ,,, أول مايصحى عبود يجيبـه ..ع الاقل مايقعد الصبي صياح ونياح بروحهـ بالبيــت
مسك من أسمعت أسم عبدالله أبتسمت وقالت : آآهـاا !! ..
جواهـر بتسأل : أستأذنتوا من آمكم ؟؟
مسك : آآآآآكيد ! مايبيلهـا كلام ,,,
شهد وهي تتغشى : ,, يلا آآمشـوا ...
طلعوا كلهم من الشاليـه وتوجهوا للحديــقــه ....
كانت جواهـر الوحيدهـ اللي كاشفـه عن ويهـا بما أنهـا مااتتغشـى
بينما مسك وشهد كانوا متغطيات
.

عند الشبـاب اللي كانوا يتمشـون ع البحر


عيسى : ماقلت لي مبـــروك !
آحمد اللي كان يمشي ويرفس غرشـة الماي الفاضي اللي طايحه جدامه قال : مبــروكـ ,, بس على شنــو ؟؟
عيسى : رفيجك بيخطب قرريب ,,
آحمد طالعه ببتسامه وقال : والله ,,, ألف مبروكـ ,,, ومن سعيدة الحظ اللي تبيهـا ؟
عيسى : بنت عمي ,,, توني اليـوم فاتحت الوالدهـ بالموضوع وماتتصور شكثر فرحت لي ....
احمد وهو يضربـه على ظهرهـ بالخفيف : تســتــاهل حبيب قلبي ,,,
عيسى اللي الفرحه مرسومه على ملامحهـ بدقـه قال : عقبــالك ,,,
آحمد وهو يدخل يدهـ بمخبـى بنطلــونه ويتنهـد : خلهـا على الله بس ,,
عيسى توقف عن المشي وطالع أحمد وقال : ليش !! في وحدهـ بلـ بال ؟؟
آحمد وهو يرفس غرشـة الماي بأقوى ماعندهـ لتبتعد عنهـ وقال وهو يطالع عيسى : للأسف ,,
عيسى وهو يضحك : ههههههـ ولا تقول .. ولا تلمح مع ويهكـ ,,, ( يغمز لـه ) من متـى ؟؟
آحمد بعد تفكير قصير:آآممممممممم.. من فتــرة ...
عيسى :وهي تحبك !!؟؟
آحمد بغرورهـ المعتاد : يحصل لهـا وآآحد مثلي وماتحبـــه .... ( يرجع شعرهـ الاسود لورى ) بس عليهــا غرور مبهدلني
عيسى وهو يرجع يمشي ويمشي معاهـ آحمد : يعني صعب ترويضهــا !
أحمد : مافي شي صعب على رفيجك ,,,, آآنــا أعرف شلــون آروضهــا ... ولا .. وآآمسح بغرورهـا الأرض
عيسى يضحك : هههه يـه يـه يـه ,,, ألاخ نااوي على نيـــه ,,,
آحمد يطالع جدامه : هذاك قلتهــا ,,,
عيسى بتسأل : هي من آهلك ؟؟
آحمد يطالعه : لأ ,, بس بتصير من الاهل لا صــارت حرم الشيخ أأأحمد ,,
عيسى : هههههههههه ترااك واايد وااثق ...
آحمد : وليش ماأأوثق !! ...
عيسى يطالعه : ماأأقول ألا اللـه يعينهـا عليـــك بس.... يلا دامهـا بتاخذك أأكيد أأمهـا دااعيـه لهـا ..
أحمد وهو يرص عيونه ويطالع جدامه : ألآ دااعيه عليهــأ ,,


بيت بو عبدالعزيز
بغرفـة شيخه اللي قاعد على سريرهـا وماسكه الورقـه اللي كان عيسى مراضيهـا بهـا قبل
وتقـرى كلماته ولا وفوق الالف مرهـ ومستانسـه عليهـا
لحد مادخلت عليهـا معاني اللي لابسـه بجامة ومخليـه شعرهـا مفتوح : شووااخ ,, آآبي المسجل ....
شيخه وهي تسكر الورقـه وتطالع أختهـا : ومسجلج وينه ؟؟
معاني وعينهـا ع الورقـه اللي بيد شيخه : ماادري شفيـه مايشتغل ,,, شكله حد من اليهالوهـ خربـه ....
شيخه : وأن شالله بتخربيـن مسجلي بعد !!!؟
معاني وهي تقرب من شيخة : لأ مابخربـه ,, بسمع الشريط وبرجعه لج ....
شيخه : زيــن تعالي آآخذيــه ,,,,
دخلت معاني على أنهـا بتاخذ المسجل بينما شيخه رجعت فتحت الورقـه تقراهـا للمرهـ المليون !!
توهـا تقـرى كلمات الاغنيـه ألا الورقـه منسحبـه من يدهـا بقوهـ
معاني بلقااافـه : أأشوف !
شيخه قامت ونطت عليهـا وخذت الورقـه منهـا : عن اللقااافــه ,,, شي مايخصج لا تتدخليــن ,,,
معاني : زييييــن آآبي أأقرى شفيهـا ,,,, كله عينج لأزقـه فيهـا
شيخه : والله كيفي تلزق فيهـا ولـه ماتلزق ,,, مالج شغل أأنتي ... أأشوف أخذي المسجل وفاارجي ..
معاني تتخصر بخبث : شللي فيـهـا ماتبيـن حد يقــراااهـ ,,,
شيخه وهي تخش الورقـه ورى ظهرهـا : فيهـا اللي فيهـا ,,, شلج خص !!
معاني تطالعهـا بنص عيـن وتروح يبلفيت بتاخذ المســجل وأول ماصارت ورى شيخه سحبت الورقـه

ورااحت تركض برى الغرفــه
وشيخه ورااهـا : معاااانيييييييييييي يالعنززززهـ ,,,, واللله بذبحج ...
معاني اللي تركض بأقوى ماعندهـا وتفتح الورقـه : بقراهـا وبردهـا لج لا تحاتيــن ( نزلت من ع الدري بسرعه )
وشيخه تركض وراهـا وهي تتوعد فيهـا : معاني واللله والله والله أن ماجبتيهـا لا أأقول لأمي .....
معاني : على حظج أأمي محدددد ... طلعت مع آآبوي ,, وييييييو
وصلوا الصاله وأبتدوا يراكضوون فيهـا لحد ماأصطدمت معاني بجسم صلب خلاهـا بالغصب توقف وزيـن ماطاحت
بينما شيخه وقفت أول ماشافته
بوعبدالعزيز بغضب : شعندكم ترااكضووون بالصاله جنكم يهاااااال !!1
معاني وهي خاشـه الورقـه ورى ظهرهـا : و ,,, ولاشي يبـه .. قاعديـن نلعب
شيخه بأعتراض لأبوهـأ : يبه شووف بنتك ,,, كله تتدخل بخصوصياتي ... وماتحترمني
معاني اللي طلعت الورقـه من ورى ظهرهـا بدون قصد وقالت : أأأأتغشمر معاااااج حرااااام ,,,
شيخه بعصبيـه : مابيج تتغشمريـن معااااي يالمليييييغه ,,, رجعي الورقـه آآشوفـ ,,
معاني : بقرااهـا وبردهـا لج ,, مابطير ترى
بوعبدالعزيز بتسأل : ليش شفيهـا الورقـه ؟؟
معاني بلقافه : مااادري ,,, أربعه وعشريـن ساعه تقرى فيهـا ,,,, وماتخلي حد يجيسهــا ..
شيخه بتوتر وتنرفز وعصبيـه بوقت وااحد : عن الشلخ ,,, توج شايفتني أأقرااهـا صاارت كل مرهـ !!؟؟ ( تكلم أأبوهـا ) ,, هذي وحدهـ رفيجتي مطرشتهـا لي ..... سوالف بنات ماتعرفهـا يبــه
بوعبدالعزيز يمد يده لمعاني : آآشوف هاتي الورقــه,,
معاني أرتبكت لما شافت شيخه مطنقرهـ قالت : خلاص خلاص ,,, بعطيهـا شيخه ,,,,
بوعبدالعزيز بحزم : هاتيهــا !!!!
شيخه زاااغ قلبهـا ... ( الله ياااخذج أن شالله .. يامعاني ,,, الله يااخذج )
مدت الورقـه لأبوهـا وخذاهـا ,,,
فتح الورقـه بيقـرى شفيهـا

يسألـــــوني ليه دايم تزعلها
و أنت عارف إنها ماهي غلطانه
ما دروا إني إذا جيـ ....

سكر الورقـه ماحب يكمل ( خرابيط البنات وسخافاتهم ) وقال وهو يعطي شيخه الورقـه ويوجه كلامه لمعاني : ثااني مرهـ لا شفت شيخه تشتكي منج ,,, لا تلوميـن ألا نفسج ...سامعهـ ,,
شيخه خذت الورقـه براحه تامهـ وهي تتنهد بأرتياح
بينما معاني قالت بطاعه : آن شالله ...
عطاهم نظرهـ وأبتعد عنهم متجه لدري
لكن معاني قطعت مشيه وقالت : يبه آمي ماجات معاك ؟؟
بوعبدالعزيز : بترجع مع رفيجتهـا ,,,, ( يلتفت لهم ) ,, ماأأبي أأي أزعااج .... بروح أريح لي شوووي فاهميــن ؟؟
شيخه ومعاني بصوت واحد : أن شالله يبـه
آول ماأبتعد بوعبدالعزيز عنهم
ألا شيخه تلتفت عليـه وتقول بعصبيــه : بغييييييت أأأمووووت والسبه أأأنتي يالحمااارهـ
معاني تتخصر وتقول : أأأأأقص أأيدي أأأذا مب رساااله غرااميــه ,,,,
شيخه : والله غراااميــه وله غيررررهـ مب شغلج ,,,, خلج بدراااستج يالياااااهــل ,,
معااني : خليت الكبر لج ياأم الرسايل ,,,
شيخه تدزهـا عن طريجهـا : ماأأبي أأتهااااوش معااج ,, لأنه عقلي أأكبر من عقلج هالمصدي
معاني بتهديد : زيــن ,, زيــن ياشيوووخ ... خل تجي آآمي والله لا أأعلمهـأ عن كل سوااالفج ...
شيخه تتخصر وتلتفت عليهـا : وشنهي سوالفي أن شالله ؟؟؟؟
معااني اللي كانت تتعمد تنرفز شيخه : سآآلي رووحج لآ تسأليــني ,,, بقول لهـا ... شيخه توصلهـا رسااايل وماتخلي آحد يقراهـا ......
شيخه : اللي ماتطوليـنه بيدج وصليـه برولج ,, هذا اللي ناقصني ... أتهدد من ياااهل ... وبعديـن آآمي مابتقول لي شي ,, ألا بتفشلج يالملقوووفــه
معاني : بنشوووف ياشيخوووهـ ,, ( يبلفيت تبي تحر شيخه قالت ) ,, خلاص ماأأأبي مسجلج خليـه لج أأكيد ملووث وكله جراثيمج
شيخه بغرور وهي تركب الدري بغنج يرفع ضغط معاني : آآآحســن وفرتي ,,, برووح أأشغل لي شريط يرووق أأعصااابي ,,,, بدل صوتج هالنشاااز





بـاريـس

كان طلال للحيـن قاعد بالصـالـه رغم أنه قلبـه متعلق مع مشاعل اللي دااخل
يدري أنهـا زعلت وكان خاطرهـا تطلع تتمشـى ببـاريس ,,
لكنهـ مايقدر يراضيهـا ويخليهـا تطلع تدور وهي بهلـ لبس الملفت لنظر ,,!!!!
هو مو من الريايل اللي من يطلعون من ديرتهم خلوا حريمهم يفصخون عاداتهم وتقاليدهم ويلبسون ثوب مب ثوبهم !!
لكـن ويــن يفهم مشااعل اللي معاندهـ وراكبـه راسهـا ,,,, وصار لهـا من دخلت 10 دقايق !!
تنهد وهو يقول : هذا وآحنا تونـا متزوجيـن وأبتدت المشاكل التافهه تخيم على حياتنــا ..!!!..الله يستر من الجااي ؟
سند راسـه لورى وغمض عيونه ؟؟
مرت ثواني معدودهـ الا صوت باب غرفـة مشاعل ينفتح وتطلع منه
رجع راسـه وطالع مشاعل اللي كانت لابسـه عبايتهـا وشيلتهـا وهي مادهـ بوزهـا بزعل وقالت : هذااااني لبست العبااايـه !! يصير نطلـــع ؟
طلال أرتسمت آبتسامه وقال : آآخيرا أقتنعتي !!؟؟؟
مشاعل تتخصر : شسوي بعد !! ربي رازقني بوااحد معقققققد ..... وماأقدر على زعلـه ؟
طلال أتسعت أبتسامته وقال : ماتقدريـن على زعلي هاا ؟؟
مشاعل بأحراج تتحاشى تبيـنـه : آآآي ماأقدر زيــن ,, يلا قوووم خل نطلع ... تراني من مساااع متحرقصـه ع الطلعه
طلال ضحك وقام وهو متجه صوبهـا : أأنــا قلت حبيبتي وقلبي مابتعصي لي آآمر ... ( قرب منهـا وحوطهـا بيدهـ ) ,, وداامج سمعتي الكلام .... أأنــا عازمج على مكااان بتستخفيـن عليــه
مشاعل تتصنع اللامبالاهـ : أأصلا أنا أستخفيـت من دخلت بااريس !!
طلال بشاعريـه : عيل جهزي روحج ,, لأنج بتستخفيــن آآآآكثـــر ....
مشاعل هالمرهـ بان الاحراج عليـهـأ علشان جذي مانطقت ,,,

طلـعوا من الفندق بعد ماأخذوا لهم سياره توصلهم لمكان سااحر وخاصـه بهلـ ليل
أتجـهـوا لـ ,, ( برج أيفل )
كان شكله من بعيد خيالي وكل ماأقتربوا منه زااااااد جماالـه ورونقـه
لحد ماطلب طلال من السايق ( طبع بالانجليزي ) أنه يتوقف هني ,, علشان يكملون هو ومشاعل توجههم ألى هالبرج سيراً على الاقدام
نزلهم السايق ولفهم هواء بارد أقشعر جسد مشاعل لـه ,, فلزقـت بطلال
توجههوا أثنينهم مشي لصوب البرج اللي ماهو بعيد وااايد عنهم ولا هو قررريب حتى
كان المكان رومنسي حيل وشاعري ,,, ورغم تكاثر النــاس بهلـ مكان
ألا أنه ويـن مايحطون عينهم يلاقون أثنيــن مع بعض
مشاعل بهمس لطلال : يآآآآآي ,, المنظر من هني روووعــه .... ياليتني جبت معاي كاميرا ..
طلال طلع جوالـه وقال : الله يخلي كاميرة الجواال ,,,
مشاعل تمد يدهـا لجوال طلال وتقول : عطني أأنـا بصور ,,,,
طلال يطالعهـا ويقول : شرايج نصور مع بعض !! علشــان يكون لهـا طعم خاص
مشاعل أبتسمت برقـه وقالت : آآوكي ,,,
مسكت الجوال من صوب وطلال من صوب وأول ماصادوا لقطه حلوهـ للبرج ... صوروهـ ,,,
مشاعل وهي تشوف الصورهـ بالجوال وتبتسم أبتسامة رضـى : تصدق ... طلعت واااضحهـ الصورهـ ,,,,
طلال بفخر زائف : آآكيد ,, ! مو جوالي ؟؟؟
مشاعل تضحك بالخفيف : مع ويهــك ...

تموا يمشون وهم مع كل خطوهـ يقتربون من البرج
والفــرحهـ والحب والسعادهـ تحييط فيهم من جميـع الجهاااتـ ,,
لحد ماوصلوا تمامـاً لبـرج أيفــل ,,
وهم أخذ طلال صورهـ له من قرريـــب وبعدهـا ألتفت على مشاعل وقال : شراايج نصعد فووق ,,,
مشاعل وهي ترفع نظرهـا لقمة هالبرج : والله !!؟
طلال : آآي والله ! شفيج مب مصدقه ,,, ترى يمدحون باااريس من فوووق ....
مشاعل وهي مترددهـ : بس آآنــا آآخااف من الارتفاعات ,,,
طلال : تخافيـن وآآنــا معااج !؟ لا تحاتيــن ,,, وقت ماتبيـن ننزل راح ننزل ,,, بس أنتي أأأمري
مشاعل أبتسمت لــه بأنصيااع
وأتجهوا صوب مكتب تذاكر صعود برج أيفل
وأول ماخذوا التذااكر تموا صافيـن بالطابور اللي شبه طويل ,, علشــان يركبون
وبعد ماطولوا بالنطرهـ ألتفتت مشاعل على طلال وقالت بضجر: آآفـ مايسوى علينـــا ,,, خسنـا .....
طلال : يلا هــانـت اللحيـن يجي دورنــا ,,,
مشاعل وعينهـا ع البرج : بس طلولي مانبي نروح فوق كللش ,, حدنـا هنــي الطابق الاول
طلال يتصنع الغباء : الأول اللي فوق ,,, ولـه اللي تحت !!
مشاعل : آآكيد اللي تحت ,, مب بايعه عمري أأروح أأعلى طاابق ...... بموت بسكته قلبيــه
طلال ضحك وقال : آآسم الله عليج ,,,, يعله بعدوج
مشاعل : لا أسم الله على عدووي ,,,,,
طلال : ياأم قلب كبييير أنتي ,, هههههه
مشاعل تضحك : ههه ,, لأنه ماعندي حد معاديني ألا أأختك ( تقصد لولوهـ )
طلال فهم قصدهـا فقال : عيل أسم الله عليج وعلى عدوووج ,, ههههه
.
نرجع الدوحه من يديد

وخصوصـا بالشاليــه
أبتدت أشعـة الشمس تخف تدريجـيـاً معلنه رحيلهـا ,,, وشارفت الدنيــا على الظلام !!
كانوا البنات الثلاثـه يتمشـون بالحديقـه بهلـ جو الرائـع اللي مب حاار ولا بــارد
شهد بتحسر : الجو عجييييب صرااحهـ ,,, لو رايحيـن البحر مب آآحســن ؟
جواهـر : لا مب آحســن ! أذا هني فيـه شباب واايد ,,, شلون هنااك ؟؟
مسك : آآي والله كلام جواهـر عدل ,,, خلاص باجر من الفير بنقوم وبنروح البحر ,,, ع الاقل ناخذ راحتنــا ,,,
شهد : أأذا السالفه جذي ,, عيل خل نرجع الشاليــه ... ونناام علشــان نصحى الفيييــر
جواهـر : شكلج تمللتي ؟؟
شهد : آآي والله تمللت ,, وتضايقت من نظراات هالعاالم لنــا ... جنهم مب شايفيـن خيـــر ..
جواهـر : عيل خلاص خلـ نرجع ,,,
شهد : آآووكيــه ,,, وأصلا أحنا طولنــا !! مابقـى شي ويصير ليل
مسك بضحكه خفيفه وهي حاطه يدهـا على بطنهـا : وآآنــا بطني يطلع أأصوااات من مساع ,,, ميــتـه يووع ..
جواهـر تبادلهـا الضحك : اللحيـن نوصل الشاليــه وآآكلي على كييفـــج ... ليــن تنفجريــن
مسك وهي تضحك : ههههه ووي لا توصيني ... أنا مخططه من اللحيـن شرااح أأكل
ضحكوا البنات على تعليق مسك
ورجعوا أدراجهم متجهيـن لشاليــه
كـانـوا يمشون بخطوات سريـعه علشـان يوصلون الشاليـه بسرعهـ قبل لا يظلم الوقت عدل
ليـن طلع بويهـا ذاك الشــاب : أنتوا للحيـن هني ؟
شهد الي تخرعت : حسبي الله عليك !! صرقعتنــا ,,
آحمد : تدريــن لطيفـه مطرشتني عليكم ,,, تقول روح شوف شفيهم البنات تأخروا !!؟؟
جواهـر اللي أرتبكت لما تواجهة فيــه واللي خايفه منه صار حاولت تخفي هالشي بتعجرفهـا المعتاد : وليش عمتي بتتصل عليك ؟ مب علي عيسى ؟
أحمد طالعهـا من فوق لتحت ورجع يكلم أخته متجاهل سؤال جواهـر : يلا يلا أأمشووا ,, الدنيا ظلمــت ....
مشـوا شهد ومسك ورى أأخوهم بينما جواهـر ماحبت أنه آآحمد يفرض أأوامرهـ عليهـا
مهما كان حجم خطاهـا لما صفعته بس بعد هالشي ماراح يخليهـا تطيييع كل شي يقوله !! هو لا أأخوهـا ولا ولي أمرهـا علشان يتحكم فيهـأ !؟؟
هو مجرد وااحد كان يبي يتسلى فيهـا ولما وقفتهـ عند حدهـ قام يحاول يهينهـا بأي طريقه
زادت من خطواتهـا علشان تسبقهم لشاليـــه وبالفعل سبقتهم بالخطوات ,, وصارت هي بالمقدمه وهم وراهـا ,,,
آحمد بقلبه وهو يشوف جواهـر تمشي جدامه بشبريــن آو ثلاثـه ( عناادج هذا مابيطول ؟؟ وراسج هاللي رافعتهـ أنا بوطيـه ) ,,,
زاادت سرعة خطواتهـ هو بعد وتعمد يحط ريلهـ جدام جواهـر علشـان تطييح
وبالفعـــل طاااحت على ويهـــا بسبب ريــلــه ..وطيييحه قووووويــه بعد ومحرجهـ بنفس الوقت خااصـه جداام هالعالم اللي هدوا كل اللي بيدهم وشافوا هالبنت اللي رضخت بالارض خووش رضخهـ
شهد بسرعه راحت لجواهـر وهي تساعدهـا علشان توقف وقالت : بسم الله عليج ,,, هذا بسبب سرعتج الله يهدااج
جواهـر اللي حست ركبتهـا حكت بالارض من قلب قامت وقفت وهي تغلي قهر من هالآحمد نفظت عبايتهـا المغبرهـ وقالت بغضب: وعمـــــــى يشلك ! ماااتشوف
أحمد ببرود وغرور : آآنـا اللي ماأشوف ولـه أأنتي ,,,؟؟؟ تمشيــن وعينج بالسمـــا ,, ( بنغزه ) هذا جزااا اللي راااافـع خشمه عااااااالي ... ويشوف النـاس صغـار حولــه !!!
شهد لأحمد : آآحمد خلااااص ,,, !!
آحمد وهو نافخ نفسـه ويمشي جدامهم بكبريـاء وشموخ : أألحقــووني ,,, ولحد يحااول يسبقني !
جواهـر كانت شوي وتصييح من الالم ,,, لكنهـا ماسكه روحهـا ,,, وماتبي تنهزم وتضعف جدااام هالمغرور المتعجرف
كانت متأكدهـ أنهـا أنجرحت بركبتهـا بسبب هالطيحه الخشنه لكنهـا بنفس الوقت كانت تحاول تمشي عدل بدون ماتبيـن لأحد أنه ريلهـا تعورهـا
دقايق مرت كأنهـا سنيـن على جواهـر لحد ماوصلهم لباب الشاليـه مالهم وقال : يلا ,, تفضلووا ,,,, ونووم العواافي أن شالله
دخلوا شهد ومسك بينما جواهـر كانت تناظرهـ بنظراات قهـــر ودهــا تذبحه وتفك العالم من شرهـ
أأحمد وهو يدخل يدهـ بمخبــاهـ ويقول بطريقـه جذاابـه : ووآحد ,,, صفــر !! ..يااحلـــو ( يغمز لهـا ) .... ولا تحاوليـن تتحديـني أو تلعبيـن معااي مرهـ ثاااني ! آآوكي ياروح أمج ! ( يرجع يغمز لهـا ) .. تصبحيـن على خييير يا ..... ( بستهزاء ) يا جواهـــر

آبتعد عنهــا لحد ماأأختفـى عن أنظــارهـا وهو حتى بمشيـته مبيـن غرورهـ
فتحت الباب ودخلت وهي معصبـه وراحت لعمتهـا اللي قاعدهـ بالصـاله وقالت وهي توطي صوتهـا علشان محد يسمعهـا : عمتي ,,!! ليش خليتي أأأحمد يجي ياخذنا من الحديييقه ؟؟ وأأنتي تدريـن من قبل عن شعوري تجااهه ؟؟ وقلت لج أأني أأأبي أأنسى حبببببـه ؟؟ ليييييش !
لطيفه اللي دخلت عليهـا جواهـر مثل العاصفه قالت بعفويـه : أنــا قلت لعيسى مب لأحمد ؟؟ وأصلا من ويـن لي رقم هالآحمد علشان أأتصل له وأأقول يجي ياخذكم ؟؟؟
جواهـر : عيل شلون تفسريـن لي كلامه ؟؟؟ يقول أنج أنتي مطرشته ؟؟
لطيفه : حشى علي ماطرشته ؟؟ أنا كلمت عيسوهـ قلت له يجي ياخذكم من الحديقه ويروح يجيب سيفووهـ من البيــت ,,,, هذا كل اللي قلته ؟
جواهـر وهي تقعد جنب عمتهـا بحرهـ وترفع عبايتهـا شوي ليـن ركبتهـا اللي كانت مجروحهـ صج وتقول ودمعه حارهـ نزلت على خدهـا : شوفي الحيوااان شسوى فيني !!
لطيفه نقز قلبهـا لما شافت ركبة جواهـر : وي وي وي !! من شنوو ؟
جواهـر وهي تشوف الجرح اللي بركبهـا : الخاااايس طيحني وأحنا راديــن لشاليـــه ,,,, تخيلي عمتي ,, طحت على حصــــــى ,,,, ( تحاول تلمس الجرح بس ماقدرت لأنه يحرقهـا ) ,, وهو مستانس على طيحتي .....
( تمسح دمعتهـا بقهــر كبير ) عمتتتتي أأنا برجع البيـــت ,, مالي قعدهـ بمكان هالنذل فيـــــــه
لطيفه قامت وراحت صوب المطبخ علشـان تجييب ثلج وقالت : أأنتي اللحيـن تمي بمكانج لا تتحركيــن ... خل أأجيب لج ثلجهـ تحطينهـا على الجرح .....
جواهـر وهي تمسح دموعهـا ماتبيهـا تنزل قالت : عمتي لأ ,,, والله يحرقني من نسمة الهــوى ,,
لطيفه اللي صوتهـا جاي من المطبخ : مااعليـه ,, أستحملي ,,,,, مايصير تخلينهـا جذي !! بنفسي انا ماعندي لا لزقـه ولا شي ؟؟
طلعت العمه اللي ماسكه بيدهـا قطعة قماش بهـا ثلجه وقالت وهي تقرب الثلجه البـاردهـ صوب جرح جواهـر : بسم الله الرحمن الرحيم ( توها أول ماحطتهـا ألا جواهـر تنقز وتتألم )
جواهـر بأأأأألم ودموعهـا تنزل لا أراديــن : لآلآلآ عمتتتتي والله تحرررق ,,,,

نزلت شهد وراحت الصاله وعورهـا قلبهـا من مشهد ركبة جواهـر وأول ماجاء على لسانهـا : حسبي الله عليك يأأأأحمد ,,,,! ( تقعد جنب جواهـر ) ... أأمسحيهـا بويهي فديتج
جواهـر اللي مازالت تتألم قالت : الله ياااااااخذ أأأخوووج هالعفن يااارب ,,,,, ماادري شفيييييييه حاااااااقد علي جذذذي !
شهد تحظــن جواهـر لصدرهـا وتقول : آآنـــا بكلمهـ ,,, ماعليج أأنتي .....
جواهـر : لا تكلميييـنه ولا شي ,,, مااابي منه شي ..... أأنــا باجر بروح بيتنـــا ,, ماأبي أأقعد هني خلاص هووونت ......
شهد تحظنهـا بزياادهـ وتقول : تعوذي من آآبليس ,,,
تمت تصيح جواهـر من الالم والقهـر من أحمد ,,, وكل شوي تنقز من تحط عمتهـا الثلج على ركبتهـا
شوي ألا أم أحمد طالعه من المطبخ وكانت سامعه الحوار كلهـ ...كان بيدهـا صنيـه بهـا 5 أكواب نسكافيـه
حطتهـا على الطاولـه وقالت لشهد تقوم علشـان تقعد هي جنب جواهـر
أول ماقعدت قالت وهي تمسح دموع جواهـر : خلاص حبيبتي لا تصيحيـن .. أأنــا أعلمج فيـه هالصبي ,,,,
جواهـر مسحت دموعهـا ولا فكرة ترد بولا حرف ,,,
شوي ألا مسك تنظم للقعدهـ وهي تدعي على آآحمد اللي مفشلهم !!!
مرت دقايق وهم على هالحال ,,, لحد مارن جرس الشاليــه
أم أحمد بستغراب : من جاينـا ؟؟
لطيفه : آآكيد عيسى ,,, لأنه قلت لـه يجيب سيف ولدي
أم أحمد لمسك : قومي يمه فتحي البـاب ,,, بس لا يدش ...
قامت مسك وسمعت الكلام راحت بسرعه خذت شيلتهـا من فوق ونزلت ركض من ع الدري
وراحت فتحت البـــاب ... تحنطت من شافت اللي وااقف جدامهـا
ورجف قلبهـأ من عانقـت عينه
عبدالله بتوتر : الـ .. السلام عليكم ؟
مسك بحيا : وعليكم السلام ,,
عبدالله نزل عينه للأرض علشـان لا تفضحه عيونه وتقول عن مدى أعجابـه فيهـا ,, وقال وهو يمد لهـا يد سيف : أذا ممكن ,, خلوا سيف عندكم !
مسك أبتسمت وهي تمسك يد سيف وتقول : آآوكي ,,,
عبدالله رجع طالعهـا وبسرعه نزل نظرهـ للأرض وقال : آآوكي ! ... مع السلامه ..
مسك تبتسم : الله معاك

أبتعد عنها عبدالله لحد ماراح لشاليـه الشباب
بينما مسك بغت تصرخ من الوناســه ... لأنهـا شافتهـ ,,
دخلت مع سيف دااخل اللي دش يركض يبي يشوف أأمه
وأول مادش الصاله دور أمه بعيونه ولقاهـا راح لهـا بسرعه وحظنهـا : ليش خليتيني بالبيت بروحي !
لطيفه اللي أستانست على دخول ولدهـا عليهـا شالته وقعدته على ريلهـا وهي تقول : مادري أنك تبي تجي معاي ؟ عبالي بتقعد مع عبدالله
سيف وهو ماد بوزهـ : عبدالله رقد وخلاني ... (يحط راسه على صدر أمه ) لا تخليني مثل بابا !!
لطيفه حست قلبهـا يعتصر من كلمته حظنته بقوهـ وهي تقول : مابخليــك ,,, لا تخااف يمه ...

.
.
.

بـاريس

عند طلال ومشاعل اللي ركبوا كذا أصنصير علشـان يوصلون لقمة البرج
وطبعا أعترضت مشاعل في البدايـه بس ألحاح طلال خلاهـا توافق ....
كانت بـاريس حلوهـ من فوق ,,,, خااصــه بالليـــــل ,,,
تحس الدنيـا منـــورهـ رغم ظلمة الليل الحالكهـ
مشاعل كانت لأزقـه بطلال من الخوف ,, خاصـه أنه نبض قلبهـا زااد فوق المعدل الطبيعي ,,
وطلال مستمتع أنه مشاعل لأزقـه فيـه قال وهو يصور كذا منظر من فوق : شـــرايج بالمكان هنــي ,,
مشاعل بالغصب تكلمت : طلال والله خااايفهـ ,, آآحس قلبي بيوقف ,,, خل ننزل .....
طلال ببتسامه عريضـه : خلج قويــه مثلج ريـــلــج ,,
مشاعل : ماأبي أأصير قويـه مثل ريلي ,,, آآبي أأنزززل ,,, ( وهي تطالع تحت لأسفل البرج ) ... لو يطيح فينا البرج ؟؟
طلال ضحك بصوت وااضح بس مب عالي : بآآآآآل !! آآما عليج تخيلات ماتطووفـ !؟؟ كل هالسنيـن ماطاح !! بيطيح اللحيـــن ؟؟ علشان بس أنتي ركبتي فيــه هههههههـ
مشاعل تطالعه بقهـر خفيف : آآي والله تصييير ! شدراااك أنت ,,,, بعديـن لا تكرفسنا من فوووق وصفقنا بالقااع قول مشاعل ماقالت
طلال زاد ضحكه بينما مشاعل تجرهـ من جاكيته : لا تضحك بصوت عالي تخلي الناس تنتبه لي ,,,,
طلال وهو مازال يضحك : لا تحاتيـن محد متفرغ لج ,,, كلن يقول يالله نفسي ....
مشاعل : شوف ,, ياتنزلني اللحيـن ,, يابنزل برووحي
طلال : زيـن زيـن ,, بننزل .... ( قال متعود يخرعهـا ويستخف دمه بنفس الوقت ) .. شرايج نشقح وننزل من فووق ,,, بدل الاصنصير وعواار الراس وسنه ليـن يوصل !! هاا .. شقلتي
مشاعل تتكلم من بيـن ضروسهـا : طــــــــــــــــــــــــــــلال !
طلال : ههههه زيـن خلاص لحد يطقنــا ,,, آمشي خلـ ننزل ..
مشــوا هو ومشاعل لحد الاصنصيـــر ,,, وتموا واقفيـن مع هالعالم ينطرونه يوصل ,,,,
وبعد عذااب ماداام ,,, وصـــل
ركبوا فيــه وبعشرهـ غيرهـ لحد ماوصلوا للأرض بسلام

مشاعل وهي تطلع من الاصنصير : ووودي أأأبوس الارض من الوناسه ... مابغيت أوصل
طلال اللي مستلمهـا ضحك وطنازهـ من كانوا فوق : ياكثر السوالف اللي لا رجعنا الديرهـ بقولهـا ... صراحه الطلعه معاج ونااســه
مشاعل تطالعه : آآآي مستانس على تصرقعي مع هالوووي ,, آآمحق ريل ....
طلال وهو يقربهـا منه ويمشي معاهـا : أأمشي ,, أأمشي ,,,, ترى طلعتنا للحيـن ماخلصــت ....
مشاعل : والله وهذاني حلفت ماني راكبـه مكان مرتفع مرهـ ثااانيـــه ,,, ولا تحاول معااااي ...
طلال ببتسامه عريضه : لا تحاتيــن مب راكبيـن مكان مرتفع ,,, شرايج بعشـا رومنسي بالبـحــر
مشاعل تتنهد وهي تبتسم : الله يعيني عليييكـ ,, !!؟
طلال اللي كان شاق الحلج شبريـن قالـ : عيل آآمشي ....


أتجهوا صوب بحر السيـن ,,, وركبــوا بمركب
اللي دقايق ألا هو يبحر فيـهم ببطئ وهدوء... وكانوا يقدرون يشوفون بعض معالم فرنسـا من هنــي
مشاعل كانت مستانسـه ع المناظر ,,, وخذوا لهم طااولـه على هالمركب وقعدوا يتعشــوا بمختلف الاكلات الفرنسيـه الشهيرهـ
طلال كان مستانس لوجود مشاعل بالقرب منهـ ,, وتمنـى من كل قلبــه أنه هالايام الحلوهـ تدووم بينهم ولا يجي شي يسرق الفرحهـ من عيونهم
بينما مشاعل كانت كل ثانيـه تقضيهـا مع طلال يكبر حبهـا لــه ,,, وتحس أنه فعلا تغير ,, وصــــار أنسان ثاااني
صـار طلال اللي حبته من قبل ..... وتدعي من كل قلبهـا أنه الله مايغير عليهم ,,
طلال وهو يحط يدهـ على يدهـا ويقول بتسأل ممزوج بشاعريته : مستانسـه حبيبتي ؟
مشاعل أبتسمت له بخجل وقالت بلمحة دلع : مع أنك مصرقعني من شوووي ,,, ومستلمني طناازهـ وتضحك علي ,,, وفوق هذا ملبسني عبااايــه !!!! بس بعد ميته ونااسـه لأني معـاكـ ,,
طلال : يعلج دووم مستانسه ,,, عهد علي أأني أأخليج فرحانهـ ومستانسـه جذي على طول
,
,
,
اليــــوم التــالي
وخصيصـ(ن) بالدوحهـ

الـسـاعه 3 الفيــر

وبغرفـة البنــات
كانت جواهـر مب جايهـا نوم من عوار ركبهـا اللي خف شوي
قامت قعدت ولفت راسهـا على البنتيـن اللي نايميـن أحذاهــا .. بينما هي نايمه على طرف السرير
قامت من السرير وخذت عبايتهـا وشيلتهـا وطلعت بتروح البحر ,,,
لأنهـا سمعت أنهـ ماي البحر زيــن حق الجروح !!
وبالمرهـ علشـان تاخذ راحتهـا ,,,,

طلعت من الشاليـه متوجهه للبحر
ومثل ماتوقعت ,,,, ماافي حد ..
وصلت لعند البحر ودشـت شوي ,,ولما صار الماي ليـن نص ساقهـا تلفتت حولهـا تشوف في آحد ولـه لا
مالقت حد ..
رفعت عبايتهـا شوي وقعدت ترش شوي من الماي على جرحهـا كان يحرقهـا من قلب
خاصـه أنه مالح ,, لكنهـا مستحمله ومغمضه عيونهـا بقوهـ من الالم ,,
مرت دقايق معدودهـ وهي على هالحال ,,, لحد ماحست بحد دفعهـا وخلاهـا تطييح بالبحر على ويهـا وتتبلل عدل
رفعت نفسهـا من هالماي المالح وهي تشهق ولما شافت اللي جدامهـا وماكانت ملامحه واضح عدل
عرفت أنه أحمد لما قال : أثنيـن صفــر ياحلو ,, ( مد يدهـ على أنه بيساعدهـا ) آآي مسااعدهـ ؟؟
جواهـر هني وخلاص وصل حدهـا من تصرفاتهـ قامت وقفت بدون مساعدته وكان شكلهـا يضحك وهي مبلله عدل
صرخت فيـه بأعلى صوتهـا : آآآآنت شفيييك ميـنـــوون ؟؟ ولـه ماكفاااك الكف اللي أأخذته بالستي ,,, تبي وااحد غيييرهـ ,,,
أحمد بلهجه تقهر : لا تصدقيــن آآبي غيرهـ ,,,
جواهـر وهي تصرخ من قمة راسهـا : وااضح أأصلا لأنه أأشكالك مايتربون ألا بالكفوووف ,, ( جااات بتعطيـه كف بس يد أحمد كانت أأسرع ومسكهـا من يدهـا )
أحمد وهو ينزل يدهـا بقوهـ ويقول بأسلوبـه البارد : مو كل مرهـ يالحلوهـ ,,,!!
جواهـر تأشر له بسبابته : ترى واللله أأأقول لأخواني عن سوااالفك وأخليهم يذبحووونك ,,,
آحمد يغمز لهـا : أأرووح فدوى لج ,,,
جواااهـر أأأنقهـــــرت ودززززتــه بأقوى ماعندهـا لدرجـة أنه طااااااح بالبـــحر وقالت : تعدييييييت حدودكـ معاااااي واااايد يالحيوان ,,,,,
أحمد حس المــاي دخل بخشمه رفع نفســه وهو يبي ياخذ هــوى وقال وهو يرجع شعرهـ الملل لورى : يابنــــت الـ.........!
جواهـر وهي تتفل عليـه : تفوووووووووو عليك يالخااااايس ,,, ياللي مو متربي ,,, ياولد الشوااااااارع ..... آآذااا في أأمك خير ألحقني وووشوف والله لا أأسوي لك فضيييحهـ

تركتهـ وراهـا وأتجهت لشاليـه بأسرع ماعندهـا علشـان لا يلحقهـا
بينما أحمد مااات قهـــر وضرب الماااي بأأيدهـ بأقوى ماعندهـ لدرجـة أنهـ تسبح زياااادهـ بـه !!!


عند فيصل

الـســاعه 8 الصبـــح

كان قايم من الصبح اليـــوم
مب علشــان يروح الدواام !!
لا ,,,, علشــان يروح يجيب التحاليل ويقطع شكوكهـ باليقيـن وهو حمل لولوهـ ...
كان جدام المنظرهـ يعدل غترتهـ وجنبـه لولوهـ تعدل شيلتهـا وهي تقول بضجر : يعني شفيهـا لا رحنا الظهــر ,,!! مب آآحســن ؟
فيصل : لا لا لا ,, أأنــا أأبي أأروح أتأكد من شكوكي ,,,
لولوهـ اللي كانت مستانسـه من سالفـة حملهـا : يووهـ زيـن ,, أمش خل نروح المستشفـى .... آبي أأنــام آآنـا ,,,! كلش متسندرهـ
فيصل : ماأظن يجيلج نووم لما تسمعيـن الخبر !!!
لولوهـ بأحرااج : ترااك واايد مبااالغ ! ,,,,
فيصل وهو يطلع من الغرفـه ووراهـ لولوهـ : كيفي خليني أأباالغ ,,, حراام أستانس أنه مرتي حاامل ؟
لولوهـ وهي تحاول تقنعه : على كيفك سويتني حاامل ,, الدكتور قال يمكن يكون مجرد تعب وأرهاق من قلة الاكل ,,, ويمكن آكون حاامل
فيصل : داام أنه حط أحتمال الحمال يعني بأذن اللي عينه ماتناام ,,, أنتي حاامل
لولوهـ : ودي أأشوف ويهك لا قال لك أأني مب حاااامل
فيصل ألتفت عليـه وقال : آآنـا قااايل ,,, لولوهـ النكديـه رااح ترجع ,,, وهذااهي رجعت
لولوهـ عقدت ملامحهـا : شــــنــــو ؟؟؟؟ أأنــا نكديــه ؟
فيصل : يابنت الحلال لا تقلبينهـا هوووشـه ,,, خلاص كلمه وأنقالت بتحاسبيني عليهـا ؟؟
لولوهـ : علشان تثمن كلامك عدل قبل لا تنطقــه ,,,
فيصل يتعوذ من آآبليس : آآآآآعوذ بالله منك يابليييس !! ... آآمشي بس آآآآمشي

طلعوا من البيــت وركبوا السيـــاره
متجهيـن للمستشفـى قسم النسـاء والولادهـ
وأول ماوصلوا راحوا لدكتور علشـان ياخذون التحـــاليــــل
دخلوا عليــه وبعد السلام قعدوا ينطرون وصول التحاليل !!
وكلهـا دقايق كانت طويـلـه حيل على فيصـل أأكثر من لولوهـ وصلت نتايج التحاليل
فيصل لدكتور : هــا دكتــور ,,! بشرنــي ,,,؟
الدكتور بعد ماشاف التحاليل وقراهـا وتفحصهـا رفع نظرهـ لفيصل وقال : الحمدالله ,,, كل اللي فيهـا مجرد تعب وأرهــاق من قلـة الاكل ,,! لأزم تحافظ على صحتهـا ,,,
فيصل عقد ملامحه وقال : يعني مب حاامل ؟؟
الدكتور بعد تردد قال : واللله يالطيب شوف ,,,, أنــا على حسب اللي بايـن جداامي بالتحاليـــل ,, أأنــه ...... ( سكت )
لولوهـ بستغراب من سكوته : أنه شنو يادكتور ؟؟
الدكتور تنهد وقال لفيصل : زووجتك عقيييم
فيصل وقف بسرعه وقال بصدمه وبصوت شبه عااالي : شنــــــــوووووو ؟؟؟؟ عقيييييم !!!
لولوهـ حطت يدهـأ على حلجهـا من هول الصدمـه وأتسعت فتحت عينهـا من كلام الدكتور !!!
الدكتور اللي وقف مع فيصل وقال : آآخوي أستهدي بالله ,,, هذا شي مكتوب ولا أنا ولا أنت نقدر نغييرهـ ,,
فيصل يحاول يفهم : لحظة لحظة دكتــور ,,, آآآبي أستوعب !! ... شلون يعني عقيييم ؟؟ يعني مابكون آآبو بيوم !!!؟
الدكتور : هذي حكمة ربك .. ( يذكرهـ بكلام ربـه ) عسى ان تكرهون شىء وهو خير لكم
فيصل بصوته الرجولي بس مب بصرااخ : شنــو عقيييييم ؟؟ آآآبي أأفهم شنــو عقيييم ؟!!
الدكتور قعد يحاول يهدي فيصل اللي كان بايـن أأنه أأنصدم صدمة عمرهـ
بينمــا لولوهـ صاحت بدون ماتحس ,,,

شنو يعني هي عقيييم !
يعني مابتجييب عياال يربطونهـا بفييصل ؟؟
مابتكون بيــوم من الايــام آآم ؟؟
مابتحس بحلاوة كلمـة " يـــمــه "
هي كانت متوقعه أنهـا ماتكون حاامل !!
بس مب عقييييم ؟؟؟؟
مــــــــــــــــــب عـــقــــــــــيــــم !!
مستحييل تكووون عقييم ؟؟ آآآآكييييد الدكتور قرى التحاليل غلط !
آآكيد التحاليل اللي عندهـ مب لهــا !!
آآكيد لوحدهـ ثانيــه ,, والموضوع كله لخبطهـ بالاورااق ؟؟؟.
.

كانت صدمـة العمر لهم ألاثنيــن !
طلعوا من المستشفـى كل واحد منهم ماينطق بحرف
ماغير فيصل عاقد ملامحهـ وكأنه أنصعق بهلـ خبر الغير متوقع
ولولوهـ تصييح !
,
,
,
,

نـرجع نسـافر من حدود الدوحهـ والخليج ألى بــاريس

( العصــــر )

كان طلال قاعد بالصـاله لأنه ماناام من رجعـوا البيــت ع السـاعه 7 الصبح بتوقيت فرنسـا
بينمــا مشاعل راحت خذت لهـا دش دافي أول مارجعت وغفـت لهـا شوي ,,,
وقامت ع الساعه 3 ...وأرتزت بالصاله مع طلال .... يشوفون لهم فلم ...
الفلم كان بايخ وقصـته أأبيخ ..... فطفـى طلال التلفزيـون بضجر وقال : مااعندهم سالفهـ ,,,
مشاعل وهي تتثاوب بملل : زيــن أنك رحمتنــي ,,,
طلال وهو ياخذ التلفون : تبيـن تكلميــن آآهلج ؟؟
مشاعل اللي كانوا رايحيـن عن بالهـا أهلهـا قالت : ووي فديتهم ,, آآكيد أأبي ...
طلال وهو يضغط ع الارقاام : آآوكي ... لحـظة بدق لج عليهم ....
بعد ثوااني ولما سمع طلال صوت رنيـن التلفون ... عطى السماعه لمشااعل
اللي بعد فتره قصيرهـ جدا قالت : أألوووو ,,, هـــلا يمــــــه شلــونج .. وحشتيييييييييييييييييييييني ( خنقتهـا العبرهـ ) .. أأنتي آآكثــر يمه ,,,,, آنـا بخير .. مرتاحهـ واايد واايد واااايد معاهـ ,,,, أنتوا شلونكم وشلون أأخواني ؟؟ .... الحمدالله ,,, ( ضحكت من بيـن عبرتهـا ) .... فديتج .. حتى أنا أشتقت لهوااشج ونجرتج ..... وأشتقت لجواهـر وعيسى ,,,, ( وصلت عند عبدالله وأعتصر قلبهـا وقالت ) وحتى عبدالله ....
يمه شلــونه ؟؟.............. زيــن ناديـه خل أأكلمهـ ؟؟؟؟ .... ( سكتت شوي بعدهـا قالت ) ... مب موجود ولـه مايبي يكلمني ؟ ...... ( هني صاحت ) يمه قولي له أني مستانسـه مع طلال موت .. وأني أأبي رضااهـ علي ..... ( أأشر لهـا طلال أنه يبي يكلمهـا ) ... يمه .. طلال يبي يكلمج ...... ( كان رد أم فيصل بالنفي وأنهـا ماتبي تكلمهـ لكن مشاعل قالت ) ,,,, كااهو معااج

أأخذ طلال السماعه من مشاعل وقالت : هــلآ عمتي ,,, شلونج ؟عساج بخير !! ..... آآحنا الحمدالله ماشي حالنا وعايشيـن بأحسن حال ... ( يطالع مشاعل ويقول ) حاطهـا بعيوني ..لا تحاتونهــا ..... ( سمع صوت صياح أم فيصل فقال ) آآفاا عمتي لا تصيحيــن ؟؟ علشان خااطر بنتج ... تراج تزيدينهـا جذي !! ,,,,, لج مني أول مانرجع أأجيبهـا لكم ... أهم شي رضااكم !!!! ,,,, ألـ ................ ( أنقطع الخط )

طلال وهو يسكر الخط : أأأنقطع الخط ...
مشاعل وهي تطيح بصدر طلال وتصيح : طلال ,,, عبدالله مايبي يكلمني !! ... يتحاشاني ....
طلال وهو يحظنهـا ويمسح على شعرهـا : لا تقوليـن جذي ,,, مهما صار هو آآخوج وأكييد تلاقينهـ ناايم ولـه محد .... من جذي ماكلمج ....
مشاعل تمت تصيح بصدر طلال
مشتاقـه لأهلهـا وبنفس الوقت مضايقه لأنه عبدالله زعلان عليهـا
مرت دقايق ليـن هدت مشاعل تدريجيــاً ,,,,
رفعهـا طلال عن صدرهـ وقال بغشمرهـ : شوفي شسويتي بقميصي ,,, كلــه كحلل ,,, ( يمسك ويهـا بيدهـ ) حتى ويهـج أأخترب صرتي تخرعيــن ,,,
مشاعل ضحكت بالخفيف وقالت وهي ماسكه قميصه : عادي غسلهـ ,,,
طلال وهو يمسح دموعهـا : آلا أنتي اللي قومي غسلي ويهج ,,,, ترى ماأحب أأشوف دمووعج ؟؟
مشاعل رجعت أحزنت وقالت : متضايقهـ من عبدالله ....
طلال : آحنا شقلنــا ,,, مردهـ بيكلمج وبيطير فيج لا رجعتي الديرهـ .... هو يتغلى بس ماعليج ..( يغير السالفه علشان لا ترجع تصيح مشاعل ) ... آآشوف يلا قوومي غسلي ويهج .... ترى ازعل عليج !!
مشاعل وهي تقوم : زيــن ...
طلال : بس لا تتاخريـن علي ,, ماأقدر على فرقااج
مشاعل تطالعهـ ببتسامه : مع ويهــك هههـ

راحت الغرفـه تغسل ويهـا

بينما طلال رجع أخذ التلفون ودق على رفيج عمرهـ اللي كان حاس بشوق كبير لــه !!
رن شوي بعديـن جالهـ صوت سلمان الناعس : آآلـوو ؟
طلال بفرحه : ياااااصبااااح الخير على هالصووووتـ
سلمان فز لما سمع صوت طلال قال :هلا طلوووووووووولـ ,,,,!!! آآييااااا الخااااااايـــن ,,,, وووويــنك أأأنت ....
طلال : بالعسل حبيب قلبي ,, بالعســــل
سلمان اللي تشقق من الوناسـه لما سمع صوته : وواللله طليييل الدووووحه مب شي بدووونكـ ,,, يأأخي ماعندي حد أتفلسف علييييييـــه ....
طلال : حتتتى فرنســا ناااقصــه بدوونك ,,, ماعندي حد أأضيييق عليييييــه
سلمان يضحك : وحدهـ بوحدهـ يعني !! ,,, المهم ... شلوووووونك وشلووون باريس معاك وشخباار الزواااااج
طلال : كل شي تماااام وتسرك أأحواااالي ,,,,, أأنت طمني عنك وعن الدوووحه .....!!
سلمان : آآنــا حالتي زززفت صراااحهـ ,, والدوحه طفت ليتاتهـا من طلعت منهـا,, أأقول الدنيا ظلمه عندنـا ,, هههههههههههههههههـ
طلال ضحك على تعليق سلمان وقال : توووني آآدري أني مهم ,,,,
سلمان بغشمرهـ : مب لأنك مهم ولا شي ,,, بس ماعندنـا حد يصلح ليتات غيركـ
طلال ضحك من قلبـه وقااال : مع ويهـــكــ هههههههههه مااتجامل كلش أأأنــــت ,,
سلمــان : زييييــن متى بترجع !؟
طلال : توني مساافر أأصبر علي ,,,,,
سلمان : أأكثر من شهـر ماتقعد ساامع ,,, تراني بستخف برووحي ,,,
طلال : والله على حسب المداااام ههههـ
سلمان : أأأي اللحيـن صار عندك مداام مب متفرغ لنــا ,,, لي الله بس
طلال بجديـه وهو مازال مبتسم : لا شدعوووهـ ,,,, أنت تااج الراااااس
سلمان : حبيب قلبي والله ,, ها شلونهـا معااك ,,,!!
طلال : أأسكت ياسلمان .,,, أأقول عاايش أأحلى أيام عمري معاهـا ...
سلمان : يلا الله لا يفـــرقكم من يديد ,,, وأنت لا تصيير ثور وتفرط فيهـا نفس قبل
طلال : فال الله ولا فاالكـ ,,, خلاص توووووووووبـه ماعاد أأسويهـا!!!
كملت سوالفهم مابيـن ضحك وغشمرهـ
وكلـن مستانس أنه سمع صوت توآم روحهـ ورفيجه الوحيد والغالي
نهـايـة الجزء السابع والعشرون


الجزء الثامن والعشرون

" بلا سبب تزعل وتجرح بالكلام .. تقلب الدنيا على راسي وتروح "


كـانـوا نايميـن أثنيـنهم , آو نقدر نقول يسون نفسهم نايميـن
وكل واحد معطي الثاني ظهـرهـ
فيصل يحاول ينــام ,, بينـما لولوهـ مغرقهـ المخدهـ بدموعهـا وصوت أنينهـا الخفيف مخترق صمت الغرفه
وهي تحاول بشتـى الطرق أنهـا توطي صوتهـا .... علشـان لا يصحـى فيصـل ..!!
فيصل بعد مايأس أنهـا تسكت قال : ورآي دوام !!
ماسمع ردهـا ,, بس صوت أنينهـا أختفـى ...!!
فيصل غمض عينهـ ورجع فتحهـا بأستسلام ولف عليها وهو يقول : يابنت النـاس حرام اللي تسوينه بروحج !!؟
حط يدهـ ع كتفهـا على أنهـ بيهديهـا ألا هي تنكمش على روحهـا زيادهـ وتقول بصوت شبه غاضب وهي مازال خدهـا رطب : لا تلمسنــي ,,!!! نااااااام ...
فيصل تجاهل كلامهـا وقال وهو يمرر صبعه على خدهـا علشـان يمسح دموعهـا : لولو ... خلاص ماأبي عيال !! بس لا تسويـن بروحج جذي ؟؟ تراج من رجعنا من المستشفـى وهذي حالتج ..
وخرت عنهـا للحاف وقامت من السرير وقالت بقهـر وهي متجهه للحمام : ممكن تنااام ؟ باجر وراك دوام ومآآآبي أأخرك عليـه ..
( دخلت الحمام وسكرت الباب وراهـا وقفلته )
فيصل تنهد بضيق وأنسدح على ظهرهـ وهو يقول : الصـــبـــر يـآرب ...
تم ينطرهـا تطلع علشـان يهديهـا ويهون عليهـا
مهما كان الخبر اللي سمعتهـ اليوم كان صعب وايد وقاسي وآآيد عليهــا
بس الاكيد أنه مب كثر قساوته على فيصل !! اللي كان متحمس أأكثر منهـا .....
وكلام الدكتور صدمـــه ! بدل الصدمه أألف ...!!
دقايق مرت !
لكـــن لولوهـ ماطلعت .....
فيصل وهو يقوم من السرير : شكلهـا بترقد هناك هذي ؟؟
راح الحمام وطق البـاب وهو يقول : ســــــنـــــــه !!
لولوهـ اللي صوتـهـا مختنق : فييييصل نــام وخلني بحالي ,,,
فيصل وهو يتكتف : بذمتج دااشه الحمام تكمليـن صيااحج ؟ صاحيـه أنتي ....
لولوهـ بتنرفز : لا ميـنـونه ,,,
فيصل وهو يحاول يفتح الباب المقفول قال : مب زييـن تصيحين بالحمام ... شفيييج !!!
لولوهـ : وأنت شعليك .. كيفي أصيح ويـن ماأبي مب شغلك
فيصل بحزم : بلا شغل يهـال وطلعي أأشوفـ ,,
لولوهـ تنرفزت ونفخت من قلبهـا
فتحت البـاب وطلعت من الحمام لقتهـ مرتز جدامهـا جنهـ حاارس
طافتهـ على أنهـا بتطلع من الغرفهـ بس هو مسكهـا من يدهـا وقال : بطـــوليــن ؟؟ ترى والله زهقـــت !
لولوهـ تسحب يدهـأ من يدهـ وتقول بغضب وهي تلف عليـه: فييييصل خلاص ... لا تقهـرني آآكثر من جذي .. اللي فييني كافيني !
فيصل بصوت شوي عالي بس مب بصراخ : وأنـا بعد اللي فيني كافيـني ,,, ومب نااقص هم فوق همومي !!
لولوهـ بتهور وبسرعه وبنفس نبرة الغضب : زييييـن رووح .. روح تزوووجهـا خل تريحكـ .. وتشيل همومك
فيصل عقد ملامحه : ردييييييييييييييـنــا !!! ...
لولوهـ : آآيـه ردينـــا ,, لأنه هذا الصج ..... شوف أذا بطلقني طلقني عاادي ,, ( تضحك من بيـن دموعهـا بقهـر ) ... ماهو أنا ماأنفع زووجه ولا أأجيب عيااال .. رووح خل شههههد تجييب لك العيـــال اللي تبيهم
وتشيل همومك اللي أنا زاايدتهم !!
فيصل فتح عينهـ على كبرهـا من كلامهأ : من شهـــــد !!؟ ومن جااااااااااب طااري الطلاق اللحيـن ؟
لولوهـ تزيد دموعهـا : فيصل لا تسوي روحك بريئ وأنك تحبني ,,,,أأأدري أنك تنطر اللحظه اللي تتزوج فيهـا علي وله تطلقني ,, وهذاهي جاتك الفرصه لمكانكـ و....
فيصل قاطعهـا وقال بصوت رجولي عالي شوي: أأأنتي سااامعه رووحج شتقوليييـ،ن ؟؟ ولــه تتكلميـن وماتدريـن شتخربطيـــن
لولوهـ بسرعه وبنبرة صوت أعلى : آآآكيد سامعه شقول وفاهمته بعد ,, عبااالك مينونه مثل أأختـــــــك ..... !
جالهـا كف حاااامي من فيصل حتى قبل لا تخلص جملتهـا
فيصل بتحذير وهو قربت تفلت أعصابـه : ليـــــن هنـــي وخلاص ,,, لا تجييبيـن طاااري أختي على لساانــج سامعهـ ....
لولوهـ ترجع تصارخ بصوت أأعلى : لأاا تمــــد يدك علي ,,, مو من حقـــك ....
فيصل صرخ فيهـا لدرجة أنهـا أنتفضــت من الخرعه :,,, تعرفيــن توطين صوتتج شوووي !!!!ولـه صوتج هذا دايما عااااالي !!؟؟؟؟؟
مااني بزر عندج تعليـن حسج عليــه ,, ترى أذا أنا ساكت لج طول هالفترهـ فهـو طييب مني مب حبـ(ن) فيج !!ولـه خووف منج !
لولوهـ رغم أنهـا تخاف من فيصل الغــاضب والثاير ألا أنه مافكرت توطي صوتهـا: أأيــه قولهـا من الاول ,, قول أنك ماتحبني ....
فيصل كان بيزل بلسانه وبيقول ( آآيه ماحبج !! ) لكنه تعوذ من آبليس ومسك روحه وقال وهو يحاول يهدي نفسه : اللحيـن ممكن أأفهم أنتي شتبيـن بالضبط من ذي كله ؟؟؟ ولـه صارت عندج هوايـه كل يوم والثاني نجرهـ وهواش !؟؟؟على شي وماشي !؟؟
لولوهـ تتخصر بقهـر : آآبي أأروح الصاله ممكن !
فيصل وهو متجه لسرير : رووحي ... ولو ترقديـن هنااك ماهمني .. أنا الغلطان اللي قلت بهـون عليج شوي ,,, بس طلعت أنا اللي أبي حد يهون علي مب أنتي .. ( أنسدح وتلحف وهو يقول بتنرفز ) الواحد يتزوج علشان يرتاح وأنا متزوج علشان أتنكد .......
لولوهـ ماكان عندهـا رد على كلامهـ فطلعت من الغرفـه ونزلت من الدري بسرعه لصـالـه
وقعدت على الكرسي منقهـره وكل شوي تزيد بالصياح .. رفعت ريلهـا وقربتهـا لصدرهـا وصارت متكورهـ على نفسهـا فوق الكرسي
" اللحيـن عرفت أنه مايحبني .... لما عرف أني عقيم وأني ماأجيب عيال .. راح طلع لي ويهه الثـاني ,,,
زيـن شذنبي آنـا أأني آحبه !؟؟.. شذنبي ؟
اللحيـن آآكيد بيطلقني وبياخذ شهد !! ... حسبي الله عليهـا هدامة البيــوت
أنا من شفت نظراتهـا له وحركاتهـا وأنـا حاسـه أنه هاليوم بيجي ... وراح اتطلق بسببهـا ......."
زادت بالصيـاح وهي تفكر بأسوء الاحتمالات اللي ممكن تصدر من فيصل بعد ماعرف أنها عقيم
وأنه ممكن يتركهـا بآي لحظة علشان هالسبب !!!!
وكل ماتذكرت أنهـا ماراح تسمع كلمة " يمه " آبـدا ,,, تون أكثـر
كان خاطرهـا بياهل يكون ولدهـا آو تكون بنتهـا ,,,
تدلعهم وتدللهم .. وتحطهم بعينهـا
تعلمهم الصح من الخطأ
وأذا مرضوا تسهر على راحتهم مثل ماكانت أمهـا تسوي لهـا ,,
وتفرح فيهـم لما يدخلون المدرسـه
وترفع راسهـا لفوق لما يدخلون الجامعه ويتخرجون منهـا بأحسـن الشهادات ...
كـان خاطرهـا ببنت صغيرونهـ ,,, تجي تحن على راسهـا تبيـن لعبـه
أو ولد يكبر ويكون سنــد لهـا ولأبوهـ !! اللي مب مفتكر فيهـا
( مسحت دموعهـا وهي ترسم أبتسامه خفيفه على شفاتهـا وهي غرقانهـ دموع ... وتسند راسهـا على الكرسي )
كانت راح تسمي الولد محمد .. علشـان ينادونهـا آم محمد !
وأذا بنت بتسميهـا أبتسام !!
بـــس !!
هالشي صـار حلم بالنسبـه لهـا
وحلم مستحيل يتحقق !!؟؟
غمضت عيونهـا وهي تتمنـى وتتمنـى أنه فيصل ينزل ويجي يراضيهـا أو يحاول يراضيهـا رغم أنهـا صعبـه وهي توهـا مختلقه هوشه من لا شي !
علشان ترتمي بيـن أحضانه وتصيح من كل قلبهـا ,,
علشـان تفضفض لــه عن اللي بداخلهـــا ,,,
تبي صدر حنون يخفف عنهـا .... ويحسسهـا أنه لا يمكن أي مخلوقه بالارض تاخذهـ منهـا
دقايق مرت والدقايق صـارت ساعه وفيصل مافكر ينزل تحت لهــا ...
والآكيد أنه نـام وطنش لهـا
لأنه بختصار تعب من دلعهـا وغيرتهـا وأسلوبهـا الـزفـت معاهـ !!؟


.
.
بيـت بوفيصل
بغـرفـة بوفيصل وأم فيصل

كانت أم فيصل على سيادتهـا تصلي الفيــر كعادتهـا
وتختم صلاتهـا بدعاء يطلع من جميع أنحاء قلبهـا بأنه الله يسعد بنتهـا مشاعل بحياتهـا اليديدهـ
ويخيب كل ظنونهـا بطلال !!
قامت من سيادتهـا وشالـتها وهي تستغفر ... وفصخت الايلال وهي تتجهـ لـسريــر وتقعد على طرفـه وتتنهد بضيق ؟
فرحت أمس لما سمعت صوت بنتهـا ,, بس ضاق خلقهـا لما جالهـا صوت طلال !!!
حتى ماقدرت تتكلم معاهـ أو تاخذ وتعطي بالحجي مع هالأدمي
وبدون شعور حطت السماعه بهدوء لتنهي حوارهـا معاهـ لأنهـا ماكانت تبي تبدأ هالحوار أصلا !؟؟
دقايق مرت لحد ماأخترق هالصمت دخول بوفيصل اللي توهـ راد من المسيـــد
وقال بتسأل بعد ماشافهـا قاعدهـ على طرف السرير وسرحانهـ : مانمتي !؟
أم فيصل أنتبهت على وجود بدر فقالت: ويـن يجيـني نوم وبنتي بالغربـه مع ولد أخوكـ ,,
بوفيصل وهو يسكر الباب ويطلق تنهيدهـ خفيفه : أن شالله ربج حافظهـا ,,, وبعديـن هذا أختيارهـا خليهـا تتحمل مسؤوليـة قرارهـا !؟؟
أم فيصل وهي تطالعه : يعني شنو ؟ آتم حاطهـ يدي على خدي ليـن تروح من يدي البنت ؟؟ ولـه يسوي فيهـا شي هالطلال !!!
بوفيصل بطنازهـ ممزوجه بجديـته : لا لا ,, باجر أحجزي على أول طيارهـ رايحه لفرنسـا وسحبي بنتج منهـ !!! علشـان تطمنيـن عليهـا ( بجديـه ) يابنت الحلال شبلاج تفاوليـن على البنت ؟ هذا بدل ماتدعيـن لهـا بالتوفيق !؟
أم فيصل بحزن : يعلم الله أني أدعي لهـا بكل صلاهـ أنهـا تتهـنـى مع طلال ,,, رغم أنه قلبي قارصني .. وحاسـه بيصير شي
بوفيصل وهو يقعد على السرير من الطرف الثاني : مابيصير ألا كل خير ,, تفاؤلوا بالخير تجدوا ....
أم فيصل هزت راسهـا بتفهم وسكتت ...
وبعد أقل من ثانيـه : تهـقـى شقاعدهـ تسوي الحيـن ؟..
بوفيصل وهو يتلحف بعد ماعطـى أم فيصل ظهره : نايمــه !
أم فيصل تلتفت على بوفيصل وتقول : يمكن نايمهـ على دموع ؟؟ ...
بوفيصل : آستغفر الله العلي العظيم ,,, يامرهـ نامي ... ترى هالتفاكير اللي ببالج بتعبج ......
أم فيصل بنبره تكسر الخاطر : ودي أكلمهـا ... أطمن عليهـا !
بوفيصل : مو كلمتيهـا آمس ؟؟
أم فيصل : بلا ,,, بس عطتني أكلم طلال ... وسكرت التلفون !!
بوفيصل بسهوله : عيل أنطري ليـن تتصل لج مرهـ ثانيـه ؟؟
أم فيصل : وأأنـا شينطرني ليــن تتصل هي ,,, يمكن طلال يمنعهـا !؟
بوفيصل بنفاذ صبر : واللي يرحم والديج ع الساعه 8 ورااي دواام ! خليني أغط لي شوي
أم فيصل تقوم وهي متنرفزهـ شوي رغم أنه الحزن هو اللي طاغي عليهـا : زيييـن ناام ,, أنا الغلطانهـ اللي قاعدهـ أشتكي لك ! أروح أطل على عيالي وايد أبركـ ,,,
أتجهت لباب الغرفـه ألا صوت بوفيصل يوقفهـا : عيالج بالشاليـه !!
أم فيصل توقفت خطواتهـا لما ذكرهـا بوفيصل بهالشي قالت ترقع الموضوع : زيـــن بشوف غرفهم مرتبـه وله لا ؟؟ ( طلعت من الغرفـه سيدهـ على غـرفة مشاعل )
دخلتهـا وسكرت البـاب وراهـا ....
تنـهدت بضيق لما شافت سرير أخر العنقود فاضي ومرتب بعد
قعدت تنقل نظرهـا بزوايـا هالغرفـه وهي مشتاقـه لبنتهـا حيل .. وخايفهـ عليهـا بنفس الوقت
ألتفتت وراهـا تتأمل صورة مشاعل وبعدهـا قالت بصوت خفيف بعد ماأستقرت دمعه على خدهـا : ربي يحفظج يايمه ... ( بصوت أشبه بالهمس ) ربي يحفظج !!


فـرنسـا
كـانـوا يتمشــون بذاك المكـان الرائــع ,, والنـاس كثـار حولهم من مختلف الاعمــار كبـار وصغــار
وعلى يميـنهـم ويسـارهم وجدامهم ووراهم تحف أو صور لشخصيـات كرتونيـه بمختلف أشكالهـا
آكيد عرفتـوا ويـن هم !!

دزني لآنـد

مشاعل مستانسـه حيل وتلتقط صورهـ لكل شي يلفت نظرهـا
حتى بوابـة الدخول لهلـ مكان الساحر صورتهـا ,,,
وبما أنه المكان منقسم ألى قسميـن ( الحديقـه والاستديو )
دخلـوا الحديقـه أول شي ,,,
يشوفون شفيهـا !!
مشاعل وهي تمشي جنب طلال وتتلفت حولهـا : ماأصدق أني اللحيـن بدزني لأند !!؟؟ أأحس روحي بحلم والله
طلال اللي جنه جايب معاهـ ياهل قال : لو رايحيـن متحف اللوفر مب أأحسـن !؟ ,, مسويتنـا يهااالـ
مشاعل تلتفت عليـه وتقول وهي مازالت مستانسـه : لا والله طلال .. المكان هني حق الكبار والصغـــار .... ومافيهـا شي لا جينــا نستانس شوي ( بدلع ممزوج برجـا خفيف ) عشان خاطري ع الاقل
طلال ببتسامه خفيفه : الله يعينـا على هالخااطـــر ,,, المشكلهـ مانقوى على زعلج ...
مشاعل تدزهـ بالخفيف : مع ويهــك .. آآمش خل ندخل هالقلعه .... بموووت وآآعرف شفيهــا ..
طلال وهو ماشي على حسب رغبـة مشاعل : آآمرنـا للـه ,, !!

توجهـوا صوب ذيج القلعه الكبيـــره اللي طاغي عليهـا اللون الورديـه
ودخلـوا يشوفون شفيهــا ..
كـان كل اللي فيهـأ رسومات لشخصيـات ول دزني ...
وطلال حاس روحه ياهل وهو يتجول بيـن هاللوح الكرتونيـه !!
بينما مشاعل تاخذ صور لكل لوحه تطيـح عليهـا عينهــا ...
وبينما هي مندمجهـ بالتصويــر ... لفــت نظرهـأ ولد صغــير بـايـن من ملامحهـ وشكله أنه أجنبي ,,
كان أأشقـــر ويراقب لوحه بأمتعــان ... ويدقق فيهـا بعد
مشاعل أبتسمت لشكلهـ خاصـه أنه آآيــنن وقمر ماشالله عليـه .. وبدون لا يحس خذت لــه صورهـ
شـافت الصورهـ بجوالهـا أستانســت عليهـا ,, .... جـات بتاخذ لـه صورهـ ثانيـه بس أقترب منه شـاب وسحبـه برفق من يدهـ علشـان يروحون مكان ثاني
وخرب عليهــا !!
أقترب منهـا طلال وهو يقول : هــا نطلــع !!؟
مشاعل تلتفت عليـه : لا ويـــن نطلع ! .. تونـا داشيــن .... ( تشوف اللوحهـ اللي بعيدهـ عنهـا نوعـاً ما ) .. تعال خل نشوف ذيج !!!
مشت ولحقهـا طلال ,,,
وخذت كم صوره للأميـرة النـائمه وألتفتت على طلال وهي تقول بكل ثقـه والابتسامه مافارق ويهـا : طلولي حبيبي أوقف جنب اللوحهـ باخذ لك صورهـ معاهـا
طلال على طول قال : ولا بأحلامج .... !!
مشاعل بترجي : بليــــز تكفــى ,, بتطلع كيوت والله ...
طلال يطالع اللوحه اللي كانت قمه بالتفاهه بالنسبـه له وقال وهو يأشر عليهـا : آآآنــا أصور جنب ذي !! لا تحااوليــن ؟
مشاعل بترجي أكبر : طلال عاااد عشاان خااطري ,,, لو لي معزهـ عندكـ ... صورهـ وحدهـ بس !!!
طلال يطالعهـا : زيـن وقفي أنتي جنبهـا وباخذ لج أنـا صورهـ ,,,,,
مشاعل وافقت على رايــه : زيـن تاخذ لي صورهـ وبعدهـا أأنـا أخذ لك ...
طلال يسايرهـا : آوكي ...
( أخذ جوال مشاعل بينما هي وقفت جنب اللوحه مبتسمه وبضغطه وحدهـ أخذ لهـا الصورهـ )
مشاعل وهي تجي جنب طلال وتشوف صورتهـا وتقول بأحراج : شكلي يضحك ...هههههـ
طلال ببتسامه عريضـــه :ههههه أألا قمر .... وأأحلى منه بعد .
مشاعل تاخذ جوالهـا : آنت دووم تقول جذي ...
طلال : لأنه الصج ..
مشاعل تبتسم له بخجل : زيــن يلا دورك ...
طلال يغير السالفــه : شراايج نطــلـع نشوف أماكن ثــانيــه ,,, آآكيد في ألف مكان أأحلى من ذي ؟؟
مشاعل عرفت أنه يتهرب فقاالت : أأنت قلت كلمه وخلك قدهـا ,, ( بأمر ممزوج بحنانهـا وحبهـا ) .. يلا روح أوقف جنب الصورهـ ,,, لا تطولهـا
طلال وهو يشوف العالم اللي حولـه ومحد منتبه له فقال لمشاعل : بس بسرعه ! ... مب ناقص أأصير نكته
مشاعل بضحكه حلوهـ : آآوكي ...
طلال بعد ماتلفت حوله راح وقف جنب اللوحه وهو منحرج ....
ومشاعل قاعدهـ تحاول تاخذ لقطه حلوهـ لـه ,, مب آي كلام
طلال وهو يطالع حوله وهو مبتسم : بســــــــرعه يامرهـ ,,
مشاعل تضحك : زيـــن يـه ... صبر شوي ,,,


ألتفت واحد عليــهم وآبتسم على شكل طلال
لأنه أعتقد أنه عاجبتهـ اللوحهـ من جذي قاعد يتصور جنبهـا ,,
مشـى جنبهم وغمــز لــه وهو راايــــح ويهز راسـه يميـن ويسـار على حال هالريــال اللي بعقل ياهل !!!
طلال تفشششل من قلب كان ودهـ الارض تنشق وتبلعه ...
أبتعد عن اللوحهـ وقال : آآمشي ... آآمشي خل نطلع أأنفضحت ...
مشاعل : لييييش تحركت !! كنت باخذ الصورهـ
طلال بهمس : العاالم قامت تشوفني .... وتتحمد ربهـا ع نعمة العقل
مشاعل : شعليــــك منهم ,, خل يطالعونكـ من اليوم ليـن بكرهـ .. طنش !!! يلأ بعد قلبي أرجع أوقف خل أخذ لك صوره تذكااريــه
طلال وهو مايفكر يوقف جنب هالتفاهه من يديد : لو أتقطع قطعه قطعه ماأأوقف جنب هالسخافـه ........
مشاعل تنفخ بدلال: زيـن ياهادم الوناسـه باخذ لك صورهـ وأنت جذي ,, لا توقف جنبهـا خلآآآص ,,
طلال يرفع واحد من حواجبـه : غصب يعني تاخذيـن لي صورهـ !!!
مشاعل بدلع : شسوي ,, معجبــه ... هههههه .. يلا أأشوف أأبتسم .... علشان لا تطلع مكشر بالصورهـ جنك مجبور
طلال وهو يرسم أبتسامه بالغصب : ماهو هذا الصج ....
مشاعل ضحكت بعفويـه وصورته .... طالعت الصورهـ وهي تقول : بآآآآل .... أشكرهـ مبيـن أنك مغصوب ,,
طلال وهو يروح صوبهـا ويقول بدون مايشوف صورته : آآمشي خلينا نطلع ... صادتني عقدهـ من هالمكااان
مشاعل تطالعهـ وهي تقول : بعد سنيـن لما نجي هالمكاان راح تتذكر هالاشيـاء وتضحك ...
طلال : آآآي هيييــن ,, هذا ويهي أأذا جينا هالقلعه مرهـ ثانيــه
مشاعل ماردت عليـه لأنه كان بايـن من ملامحه أنه أأنحرج مشت معاهـ علشـان يطلعون من هالمكان اللي ماتفحصته ولا تجولت فيـه عدل
بسبـة طلال ,,,,
" يــــلا ,, آآهم شي أأني معاااهـ .... ههههههه فديته .. شكله أنحرج مــوـوت هههههههههـ ..... "
طلعـوا من القلعه ومشاعل كل شوي تطالع طلال وترتسم أبتسامه وسيعه على شفاتهـا وتصد عنه
طلال وهو يشوف جدامهـا : مستانسـه وآآيد أأشوفـ
مشاعل ضــحــكت لما كلمهـا وقالت : والله شكلك يضحك ,,, هههههههههههـ
طلال طالعهـا وأبتسم وهو يقول : آآآي أأكيد شكلي يضحك ,,, مسويتني نكتهـ حضرتج
مشاعل : حرآآم عليك ... والله لو أنك سامع الكلام ومخليني أأصورك جان أنت أستانست على روحكـ
طلال يطالعهـا بأستخفاف : والله !! ..
مشاعل بعبط وهي ترد وراهـ : والله !
طلال يطالع جدامهـ ويقول ببتسامه بعد مامرت عليـه نسمة هوى باردهـ لعبـت بخصله من شعرهـ : ورانــا يووم طـــويــل ,,, والله يســتـر من اللي فيــه
مشاعل تتعلق بذراعه : هذا بدل ماتقول ,, عساهـ مايخلص دامي معاج
طلال وهو يمسك خشمهـا بطرف أصابعهـا ويقول بمزح: لسـانج طوييل ,,
مشاعل تدلع : قصــرهـ !!...
طلال طالعهـا بنظرات مافهمت معناهـا مشــاعل وصد عنهـا
ومشاعل أزادت أبتسامتهـا وتمت تمشي معاهـ وتنقل نظرهـا بـ كل شي حولهـا

بالدوحه

وبـعـد ماطلعت أشعـت الشمس عندهم
وصـارت السـاعه 7 الصبــح

كـانت جواهـر تطلع ثيابهـا اللي رتبتهـا بالكبت وتحطهم بشنطتهـا
لأنهـ عينهـا ماغطت من رجعت من البـحـر اللهم بدلت ثيابهـا وتمت قاعدهـ تنطر الصبح يطلع علشـان ترجع بيتهـا
بينما هي تحط ثيابهـا داخل الشنطه تحركت شهــد وبعد ثواني قامت وهي ترجع خصلات شعرهـا لورى وتتثـاوب بخفـه ,,,
جواهـر طالعتهـا ورجعت تحط ثيابهـا بشنطتهـا وقالت بعفويـه: صبــآح الخير !
شهد وهي تطالع جواهـر : صبـاح النـور ,, ( بصوت خاثر ) من متى أنتي قاعدهـ ؟؟
جواهـر بجديه : من الساعه 2
شهد أتسعت فتحت عينهـا شوي وقالت : وي ؟؟ شلــه !
جواهـر بدون ماتطالعهـا : ماجاني نوم ... من الالم اللي بريلي ....
شهد تذكرت ريلهـا : آآي ,, شلونهـا ريلج اللحيـن ؟ خفت عليج
جواهـر طالعتهـا وقالت : ألا زااااادت أأكثر من قبـــل ...
شهد : عيل يبيلج تروحيـن المستشفـى ....
جواهـر وهي تسكر شنطتهـا : هذا اللي بسويـه ,, برجع البيــت وبروح المستشفـى من هناكـ
شهد اللي أنتبهت على شنطـة جواهـر وقالت بتحطم : لاااا عاد جواهـر ,,, أنتي وعدتيني ....
جواهـر تطالعهـا : آآسفـه شهد ,, بس والله ماأقدر أقعد دقيقه وحدهـ هني .... أعذريني
شهد وهي تبعد عنهـا للحاف وتقوم متجهه لجواهـر : زيــن روحي المستشفـى ورجعي ,, مافيهـا شي ....
جواهـر وهي تشيل شنطتهـا وتحطهـا على الكرسي : آآآسفـــه
شهد وهي تلحق جواهـر : زيييـن ليييش ؟؟ والله بزعل عليج ترى ....
جواهـر : زعلج على عيني وعلى راسي ,,, بس واللله واللله واللله ماأأأأأقدر أقعد .... وهالموضوع أنا فكرة فيـه عدل .. وأتخذ قراري
شهد بصوت هادي : زيـن قولي لي ليش ؟
جواهـر تتكتف وتطلع تنهيده : مابيعجبج الجوآب !
شهد تحط يدهـا على كتف جواهـر : علشــان آآحمد يعني ؟
جواهـر أشاحت بنظرهـا لبعيد من طاري هالمخلوق !
شهد ترقع لأخوهـا : صدقيني ماكان يقصد يطيحج !! ,,
جواهـر بستخفاف : والله !! ,, حتى اليـوم الفير لما دزني بالبحر وخلا الألم يزيد علي مرتيييــن ماكان يقصصصد !!
شهد بصدمه خفيفه : من صجج ؟
جواهـر : لا أأجذب عليج ,,,!
شهد رجعت خصلات قذلتهـا لورى وقالت : بكلم أمي اليــوم وبخليهـا تتفاهم معاهـ
جواهـر : لا تتفاهم معاهـ ولا شي ,,, أأخوج مب متقبل وجودي هني .. ولا أنا متقبله وجودهـ ... خلاص أروح بيتنـا وأحتفظ بكرامتي وآيد أأبرك لي بدل ماأنذل هني
شهد : لا والله محشوومه فديتج ,,, أأنــا بتصرف ... ماعليج .. يلا رجعي هدومج بالكبت
جواهـر بأسلوب محترم : آآسفــه شهد ,, بس والله ماأقدر .... عن أذنج .. ( طلعت من الغرفـه وهي مازالت مقهورهـ من دااخل )
شهد وهي تتخصر بقهـر من آآحمد : حسبي الله على آبليسك ياأحمد ...

راحت وطلعت جوالهـا وأتصلت على آحمد
اللي كان قاعد على أحدى الكراسي اللي مجابله البرجه ( البركه )
وسرحـــان ,, لحد ماأنقطع حبل أفكارهـ برنة جوالـه
شاف الرقم لقـى أخته رد عليهـا وقال : هلا شهــد
شهد بتنرفز : آآآحمممد والله لو تدري عنك أأمي مابتسكت لكـ ,,
أحمد عقد ملامحهـ من كلامهـا : ها ! ... شمسوي ؟
شهد وهي توطي صوتهـا : شفييك على البنــت ,,, ترى أأدري أنك تبي تطفشهـأ بآي طرريقــه !!! بس مب جذذي ؟ تبي تذبحهـا أنت ؟
أحمد فهم قصدهـا فقال بأعصاب رايقـه : هي أشتكت لج ؟
شهد : لا ياشاطر ,, شالت أغراضهـأ وبتروح ..... شوف .. مب معناتهـ أنهـا طنشتك وماعطتك وي تروح تهينهـا .... جواهـر آآكبر من هالحشراات اللي تحاجيهم سامع ... ولا تفتكر بيوم بتعطيك وي
أحمد بعصبيـه خفيفه : زيـن لا تصارخيـن مب أصغر عيالج أنا ,,, وبعديـــن أأنــا ماأحاجي لا حشرات ولا زهيويـه ,,,,, وروحي وصلي هالكلام لرفيجتج اللي شايفـه نفسهـا
شهد : لا أوصل لهـا ولا توصل لي ,,, بس يكون بعلمك لو تسويهـا وتروح بيتهم .... صدقني لا أأقول لأمي كل شي
أحمد بصوت رجولي : روحي قولي لهـا ,, يكون خوفتيني .... وجواهـر هذي حسابهـا عندي ..
شهـد توهـا بتنطق ألا مسكر بويهـا أحمد
آحمد وهو يحط الجوال بمخبـى بنطلونه : بتــروحيــن عيل ياجواهـر !! .. آآوكي .... دامج رايحيـه ,,, أأنـا بعد ورااج


عند فيصل

اللي راحت عليـه نومه ومافتح عينه ألا ع 8 ونــص
والمفروض من 7 هو بالشركهـ بس الظاهـر لولوهـ تبي تنتقم فمن جذي ماقومتهـ
فيصل وهو يفز من سريرهـ : لااا حوول ولااا قوة الا بالله ... هذى تعاندني ولـه تعاند نفسهـا ؟؟؟؟
دخل الحمام غسل ويهـا ع السريــع وأخذ لـه شور أسرع ولبس هدومهـ وهو طالع من الغرفهـ ...
والغترهـ على كتفـــه ومتنرفز من قلب على لولوهـ
وصل الصــالـه وأول ماطاحت عينه على منظر لولوهـ اللي نايمــه بالصــالـه على الكرسي ... وويهـأ حمـــر ....
وشكلهـا شبعت صيــاح آآمس ,,,
عـــرف أنهـا ماقصد تأخرهـ على الدوام ولا تقومهـ ,,,
لأنه الظاهـر نامت بوقت متأأخر ,, !! ومستحيل تقوم 6 علشـــان تقوم فيصل ؟؟
كان بيروح يقومهـا علشـــان تنـــام فوق .. بدل سدحتهـا هني بالصــاله
لكن شي منعهـ ,, والاكيد هي أنهـا رجولتهـ منعتهـ من هالشي
خل يأدبهـا شوي ,, ويعلمهـا أأنـــه مب فيصل اللي تغلط عليه كل مرهـ وتعلي صوتهـا دايما بويهـا ؟
طلع من البيــت وسكر البــاب وراهـ ركب سيــارتهـ وأتجه لدواام ...
وبدون ادنـى تفكير ,,, ماراح يوصل الشركهـ قبل الـ 9

بينما بالصــاله
كــانت لولوهـ مستغـرقـه بنومهـا وملامحهـا تعبـت من الصيــأح اللي ماتوقف ليــن ماغفـت عينهـا بدون قصد
وماتدري ,, شخاشه لهـا الايــام مع فيصــل
وهـلـ زواجهـا معاهـ راح يدوم
ولـه أنه آآيـــام ويزول !


بالشاليـــه


أول ماسمع خبر أنهـ جواهـر راح تروح البيــت
وطبعـا من شهد اللي واصل حدهـا منهـ ,,,
رجع الشاليــه على طوولـ علشـان يراقبهـا وهي طالعهـ ويشوف مع من بترجع
ويدعي من كل قلبــه أنهـا ماترجع مع أأبوهـا أو حد من أخوانهــا !! علشــان يقدر يكلمهـا ,,!؟؟
تم واقف بمكان بحيث أنه يقدر يشوف الشاليـه اللي فيـه جواهـر بس ماينشـــاف
مرت تقريبــا نص ساعه ,, وأحمد واقف بهلـ شمس ينطر حضرتهـا تطلع
شوي ألا جواهـر طالعـه وشنطتهـا اللي بهـا ثيابهـأ بيدهـا اليســار ,,
ويدهـا اليميـن ماسكه بهـأ طرف شيلتهـا ,,, وركبت ذيج السيــارهـ السودهـ وراحت ......
آحمد بستغــراب : منــو هذا ؟
رااح لسيــارتهـ وركبهـا وحرك على طـــول علشـــان يوصل بيتــه قبل لا توصل هي بيتهـا
ويراقبهـا على كيف كيفــه

بينما عند جواهـر اللي كانت مكشرهـ طول الطريج
ألتفت عليهـا عبدالله وهو يقول : من شنــو منجرحه ريلج ؟؟
جواهـر بدون نفس وهي صادهـ عنه : طــحـــت
عبدالله بستغراب خفيف : طحتي ؟؟؟
جواهـر من طرف خشمهـأ : آيه ..
عبدالله طالعهـا ورجع يطالع جدامهـ : شفيج تكلميني بنفس خايســه ؟
جواهـر : متضايقـه شوي ,,,
عبدالله بتسأل : من شنو ؟
جواهـر : ولا شي ,, متضايقـه وخلاص
عبدالله رفع واحد من حواجبـه وصد عنهـا ماكلمهـا علشان لا يتهاوش معاهـا
دقايق مرت وبعدهـا قال : آآممممم ,, جواهـر !
جواهـر : خيييير ؟؟
عبدالله بعد تردد : آمم! ,,, أأشراايج بمسك ؟
جواهـر ألتفتت عليـه وقالت بغرابـه : ليشش !!؟؟
عبدالله أبتسم بالخفيف : مجرد سؤال ,,
جواهـر وهي ترص عينهـا : مــجــرد سؤال !!؟؟
عبدالله طالعهـا ورجع صد عنهـا وقال : شـرايج فيهـا ؟
جواهـر : آآول شي أأعرف ليش تبيـن تعرف رآيي !!؟
عبدالله :تبيـن الصراحه ؟
جواهـر : آآيــه ؟
عبدالله بعد صمت قصير : عاجبتني ! ... ومفكر أخطبهــا ؟
جواهـر أرتسمت أبتسامه على شفاتهـا بعد ماكانت معصبـه : وآآخيــرآ !
عبدالله تنهد وأبتسم هو الثاني وقال : لو رادهـ عليكم ,, جان شيبـت ولا تزوجت
جواهـر : صراحه .. ونعم الاختيــار .... مسك مشالله عليهـا حبوبه وطيبـه وآآيد .. وأهم شي آمك تحبهـا
عبدالله طالعهـا بنظره سريعه : يعني أتوكل وأقول للوالدهـ تخطبهـا لي ؟
جواهـر : توكل ....
عبدالله هز راسـه وكأنه نوى أنه يخطب هالبنت اللي دشت قلبـه من كم لقاء مايتعدى الخمس دقايق !!!
بينما جواهـر صدت عنه وهي شبـه مستانسـه لـه ,, رغم أنهـا مازالت تغلى من داخل على آآحمد وتصرفاتهـ الحقيرهـ معاهـا
لحد ماقطع حبل أفكارهـا صوت عبدالله : ترى بنروح المستشفـى !!!!
جواهـر وهي تنفخ بضجر : آآآدري لا تذكرني ... بخليهم يطهرون الجرح ويلفونهـ وبرجع طيرآن البيـــت .....
عبدالله : مالج نيـه ترجعيـن الشاليــه ...
جواهـر : لا ,,, تمللت .....
عبدالله : غرريبــه ! ...
جواهـر بلهجة مصريـه : ماغريب ألا الشيطان ... سوأ ( سوق ) ياأخويا ,, سوأ .....
عبدالله طالعهـا وضحك ورجع يطالع الشارع جدامهـ


نرجع بـاريس
6 المغــرب

بــعـــد ماخــذوا جولـــه تقريبـا بدزني لآنــد كلهـأ
وركبـوا لهم كم لعبــه علشــان خاطر مشــاعــل
وكل لعبـه يتمون واقفيـن بالطابور سنه ليـن يجي دورهم
تموا يتمشــون فيهـا بدون هـــدف ... يتلفـتون حولــهــم ويشوفون كل شي تطيح عليـه عيونهم
لحد ماشافوا ناس متجمعهـ هنــاكـ ,, توجهوا صوب هالزحمــه يشوفون شسالفــه
لقوا ميكي ماوس وبطوط وعلاء الديــن و نمــور .. وغيرهـا من هالشخصيـات المحبوبـه للأطفــال وبعض الكببــار !
واليهـال كل واحد ماسك دفتر بيدهـ ويمدهـ لشخصيته المفضلهـ علشـــان يوقع له
طلال وهو يهز راسـه يميـن ويســار : صج يهــال !! ... قاصين عليهم وهم مصدقيــن
مشاعل تطالعهـ : عاد اللحين مالك عذر ,,, روح وقف جنبهـ خل أأصوركـ ,,, كا في ريايل كبرك وأكبر منك بعد يتصورون معاهـ ,,,
طلال : ذولا اللي عقولهم لج عليهـا شوي ,,, ههههههههـ
مشاعل ببتسامهـ حلوهـ وبنبـرة أحلـى: معــــقــــــد ! ,, ( رفعت جوالهـا علشـان تاخذ صورهـ لميكي ماوس لكنهـا لما جات بتصور ماقدرت ,, )
والسبب أنه جوالهـا أنترس صور ولأزم تمسح بعضهم علشـان تقدر تصور ,,,
مشاعل بقهــر : لأأأأأأأأأأأأأأأ ,, ( تطالع طلال ) طلال عطني جوالك .....
طلال أنتهز الفرصه وقالـ : آآوكي بس بشرط !!
مشاعل : شنهو ؟
طلال : تصورين ونطلع على طـــول ,,, تراني تعبت !! من الساعه 11 وأحنا هني !
مشاعل : آآوكي آآوكي ,, عطني ..
خذت جوال طلال وأبتدت تاخذ صور لهم وهي مستانســـه وأول ماخلصــت
طلــعــوا من ديزني لاند علشـــان يروحون مطعم يتعشـون ويرجعون الفندق
أتجهوا لشــارع الشانزليزيـه ونزلوا على أنهم بيروحون مطعم ...
بس مشاعل أصرت أنهـا تدخل محل تشتري هــدآآيـــا لأهلهـا ,,,
وطلال مامانــع بالعكس ,,, هالمرهـ بالذات اللي ماعلق ,,, يمكن لأنهـ هو بعد يبي يشتري كم هديــه من اللحيــن
دخلـوا محل عطورآآتـ ,,, وتمــوا يتنقــون لهم عطــر .....
وآآي عطر يعجب مشاعل تاخذ راي طلال فيــه
أذا قال ( حلو ) خذتهـ
وأذا قال العكس تركتهـ ,,,
وطلال نفس الشـــي ,,,


وبـــعـــد ماخلصـوا,,, طلعــوا من المحـــل متجهيـــن لمطــعم ,,,
دخلــوا يتعشـــون بمطعم فـــاخر ,, والجـــو فيــه رومنسي حيـــــل
ومشاعل كانت أسعـــد أنسانه على وجه الكرهـ الارضيــــه
وطلال مستانسـ لوناسـة حبيبـته .... رغم أنهـا تعبته شوي .. ألا أنه تعبهـأ رآآآآحـــه عندهـ
طلال بغشمره : عاد بكرهـ دووري ,,, نروح المكان اللي آنــا آآبيــه
مشاعل وهي تاكل بخفه : بتوديني متحف اللوفر أأعرفكـ ,,,
طلال : ع الاقل تشوفيـن لوح ناس فنانهـ ,,, مب خرابيط اليهــال اللي تبيـني أتصور جنبهــا
مشاعل تبتسم : بس ألوان لوحاتكـ ,, كئييبــه .... وماتعجبني كلش .. ولوحاتي ألوانهـا كلهـا حياااهـ ...
طلال يضحك بالخفيف : سويتيهم لوحاتي ولوحاتج ,, اللي يسمعج يقول أنا وياج راسمينهم ......
مشاعل بأحراج : المهم ,,, أنه اللوحات هنــاك مب شي ,,,,,
طلال : ترى على فكرهـ المكان مب كلهـ لوحات في شغلات ثـانيـــا ,,,
مشاعل تتنهد : بس هــو متحف يعني آآكيد ملل ! .... وضيقـة خلق
طلال اللي واثق : بنشوف ,, أذا ماقلتي لي تكفــى ودني هناك مرهـ ثانيه ماكون طلال ,,,,,
مشاعل : آآآيـ هيـن ,, بأحلامك هذا ....
طلال يغمز لهـا : وأحلامي تتحقق ترى ....
مشاعل تطالعهـ وتقول : ياوااثق ! ,, وليش متأكد جذي
طلال بشاعريـه : لأنج كنت وحدهـ منهم ,,, وهذاج جدامي حقيقـه ..
مشاعل أنصبغ خدهـا بالاحمر وقالت : زيــن آكل ,, ماأشوفك تاكل .....
طلال مستانس أنهـا أنحرجت فقال بأسلوب شاعري آآكثر : أذا كلتي أنتي وشبعتي ,, جني أنا اللي ماكل .....
مشاعل ماردت وكملت أكل وهي ساكته ومنحرجهـ
طلال برومنسيـه : شفيج سكتي ,, تبيـن تحرميني من صوتج يعني ؟
مشاعل بأحراج وهي تطالعهـا : طلال خلااص عاد ,,,
طلال يتنهد : ياحلات أأسمي ,,,, حبيتهـ صراااحهـ
مشاعل تضحك بخجل خفيف : يبيلك عض أأنــــتــه ,,,, ماتسمع الكلام ..
طلال وهو حاط عينهـ بعينهـا : آآآهــوون ؟
مشاعل تنزل عينهـا بصحنهـا وتقول بنفاذ صبر وهي متقعطهـ من الحيا : يوووهـ طلال ,, خلاص عاااد .....
طلال ضحك عليهـا من قلبـــه
بينما هي تمنــت تختفي من الوجود ..
.
.

بالمستشفــى بعد ماطهروا لهـا جرحهـا ولفوهـ لهــا
طلعت من المستشفـى بصحبـه عبدالله وركبت السيــاره متوجهيـــن للبيـــت
جواهـر وهي متسندهـ بالسيـــاره : يآآني تعبــانهـ موت ,, آآآبي أروح أأريح شوي
عبدالله : آآآي والله نقعــونـا ليــن جا دورج ,, هذولا لو يموت الواحد عندهم مادروا عنهـ ألا بعد سنهـ ,,
جواهـر : صدقت ,,, يلا هانـــت .. بروح اللحيـن البيــت وبريـــح ...... وآآحســن شي البيــت فاضي منكم .. يعني باخذ راحتي ,,,,
عبدالله بضحكه خفيفه : تبينهـا من الله أنتي ويهــج ,,, كلهـا يوميـن وراجعيـن لج ...وبنقص عليــج
جواهـر : بهلـ يوميـن بسوي الهوايــــلـ ,,,واللي مايتســوى ,,, بدلــع نفسي ع الاخر خل أأحس بأنه البيــت لي بروحي
عبدالله : هذا لأتزوجتي وذلفتي بيت ريلج ذيج الساعه يصير البيـت لج بروحج ,, بس داامج ساكنه معانا ببيـت واحد ... لا تحلميـن حتى
جواهـر تطالعهـ وتقول بثقــه : بنشـــــوف ,,,

بعد دقايق ماهي طـــويله وصلوا البيـــت ووقـف عبدالله سيارته جدام باب بيــتهم
ونزلهـا ,,, تم واقف ينطرهـا تدخــل وأول مادخـــل حركـ وهـــو راجع لشــاليــه
بينما جواهـر تمشي شوي شوي وتعــرج بعد من الالم اللي بريلهـا
,,, توهـا وصلت لبــاب الصاله ألا تسمــــع صوت وراهـا ينــاديهــا,,,



" جــــــــــــــــوآآآهـــــــر "

.
.

بيــت فيصل

عند لولوهـ اللي توهـا قايمــه ,, حســت ظهرهـأ يعورهـا
وهذي نتايج الرقدهـ ع هالكرسي
شافت الســاعه لقتهـا 10 ونـــص الصبــح
لولوهـ على طول جا ببالهـا فيصل : اللحيـــن بيسوي لي عــــــرس ,,!
قامت من مكانهـا وراحت فوق غرفتهـا تشوف فيصل للحيـن نايم ولــه لا
دخلــت لقـت الغرفـه معفوسـه وفيصل محد ,, تسندت على البــاب وهي تقول : راح !! ,,, ولا حتى كلف روحه يقومني ؟؟؟ ... وبعديــن يقول لي أنه ماتغيـــــر ..
( تغمض عيونهــا وهي تحاول تمنع دموعهـا من الأنهمار من يديد )
ورجعت نزلت تحت الصــاله وأتجهت للمطبـــخ تسوي لهـا شي تشربــه
وهي بالهـا للحيـن عند عقمهـا وتغير فيصل عليهـأ ,,,
خذت الغوري وحطت به ماي وحطتهـ فوق الجـــدر ,,, وتمـت تنــطــر الماي يسخن علشــان تسوي لهـا شآي
آبتعدت عن الفــرن شوي وراحت تطلع القلاص واللبـتون والسكر .... ولما جهزت كل شي ,,,
رجعت ألقت نظرهـ على الماي ,,, اللي للحيـن ماصخن ,,,
تنهـــدت بضيقــه خفيفــه وحطت يدهـا على راسهـا وحسـت بألم خفيف ,, وهذا بسبب قلـة الاكل ,,,, مثل ماعرفتوا
راحت تطلع الجبـن من الثلاجهـ وسوت لهـا روتي وجبــن والشاي ماهي ألا دقايق ألا وهو جاهــز
طلعت الصاله وقعدت تاكل ,,, مالهـا خاطر تقعد بغرفـة الطعام بروحهـا !!! بدون لا يشـاركهـا فيصل بالقعدهـ ,,
وأبــتــدت الشكوك تتحاذفهـا ,,, يميـن ويســار
وتفكـــر بفيصــــل !!

,,, معقــولـه هو يفــكر بشهـــد ....!!
ممكن يتزوجهـا عليــهـــا ويتركهـا وهي بأشد الحاجـه لــه
ممكن يكون من ذيلا الشبــاب اللي يطلقون حريمهم من يعرفون بهلـ شي
ولـه يتزوجون عليهم بهلـ ظروفـ

توقفت عن الاكل وقالت بـ بصيص أمل : مايسويهـا فيصل ,,,,,,,,!
وبسهولـه أبتــدى الوسواس يشتت أفكارهـا
" ليش ؟ شللي راح يمنعهـ لا يسويهـا !!!! حبــه لج ؟؟ هـو أصلا زواجه منج تقليدي ومتعود عليج لا أأكثر !!! ,,,
ماشفتي شلـــون كان فرحان من فكرة أنج حامل ,,, وشلون تغير بعد ماعرف أنج عقيييم ..... يعني عادي يدخل عليج اللحيـن وشهد معاهـ ..... ولا تستبعديـن أنهـ يطلقج جدااامهـا بعد ,,,,,!!
,, ماتلاحظيـن أنه مايستحمل حرف منج ,,,,, وحتى مايحب غيرتج عليـــه رغم أنه آآآي زوجه بمكانج كانت راح تسوي مثلج .... لكنهـ دايما يتهرب ويقول أأنه غيرتج مب طبيعيـه وزيادهـ علشــان يعرف شلون يزعل ويطلع من البيييـت ويروح لهــا ,,!!!! ولــه ليش هو طلع اليــوم بدون لا يقومج ؟ .. آآكيد ماأهتم لج .. ويمكن ماشافج بعد !!! لأنج شي صغير جدا بحياتهـ ماينشاف !!!!! "
آنزلـــت دمعــه على خدهـا من هالافكــار اللي أجتاحت عقلهــا ,,, وحطت يدهـأ على بطنهـا وهي مقهورهـ
وضغطت عليــه بقهــر أكبر وهي تقول : لــيييييش ماااأأقدر أأجيب عياااااال يخلوونه يحبــني !! لــــــيـــــــــش ,,؟
نهــايــة الــجــزء الثامن والعشريــن

الجزء التاسع والعشريــن

" ماقبل ألاخيـر "


,,, توهـا وصلت لبــاب الصاله ألا تسمــــع صوت وراهـا ينــاديهــا,,,

" جــــــــــــــــوآآآهـــــــر "

ألتفتت لمصدر الصوت ألا عبدالله اللي بسيـارته وفاتح الدريشه يقول : تعــالي أخذي شنطتج !!! ...
جواهـر بعجز : عبوود والله مافيني حيـــل ,,, خلهـا بسيارتك لا رجعت باخذهم ..
عبدالله وهو ياخذ شنطـة جواهـر ويحذفهـا من الدريشـه لتستقر بحوش البيــت : يمكــن أطــوولـ ,, ( وهو يسكر الدريشـه ) .. ســلاآآم ..
قحص ( فحط ) بمكانه وهو رايـــح
جواهـر عقدت حواجبهـا من حركته : حسبي الله علييييه العفــن ,, ( رجعت بخطوات تعرج فيهـا لعند شنطتهـا )
ودنعت خذتهـا ورجعت تمشي لدااخل .... لكنهـا للمرهـ الثاني صوت أستوقفهــا لكن هالمرهـ مب صوت عبدالله !!
ألتفــت وشافت الشـاب الابيـضـاني الوسيم وااقف وقال بسرعه حتى قبل لا تنطق : لـــحـــظــه قبل لا تشرشحيني وتغسليييـــن شراااعي غســال ( يرفع يدهـ الثنتيـن لفوق وكأنه يسلم نفسـه لشرطه !! ) .. آآآآستسلـــــمــت !
جواهـر عقدت حواجبـها وهي مب فاهمه قصدهـ
آآحمد يكمـل وهو ينزل يدهـ : آآســف على حركــتي معاج أأمس بالحديقـه وبالـبـحر .... كنت ناوي أرد لج الكف ... لكـن بايــن أني زودتهـا حبتيــن
جواهـر تتكتف وتطالعه : والحيـن أنت لاحقني من الشاليـه ليـن هني علشــــآآن تقول هالكلمتيــن .. ( بجديـه وتنرفز خفيف ) ... شوفـ أأطلع آآحسـن لك ..... ترى عادي أدخل اأنادي لك آآبوي !
آحمد وهو متجاهل غضبهـا ويتقدم خطوتيـن : أأخبرج تاخذيـن حقج بيدج ... ماتحتاجيـن لا لأبوج ولا لغيرهـ ...
جواهر بحرهـ : ومن جذي أستقوييـت حضــرتـك ...
آحمد ببتسامه على جنب تزيد من جاذبيـة هالشـاب : ألا كبرتي بعيني ألف مرهـ .... وأذا تبيـن الصج .. على كل اللي سويتيـه فيني مب قادر أكرهج بالعكس كل مرهـ آحـ...
جواهـر مانطرته يكمل كلآمـه صدت عنه وهي متجهـ لباب الصالـه ودشــت دااخل وسكرت البــاب وراهـا بكل قـوتهـا
لأنهـا عارفـه أحمد وحافـظـتـه عدل ... كل ماطولت معاهـ كل ماتمـادى أأكثـــر
وهي مب ناقصــه مشاكل مع آهلهـأ ....
ولا تبي كلمـاتـه تحنن قلبهـا عليـه وتعلقهـا فيـه آآآكثــر من جذي !؟؟؟

بينما برى عند آآحمد اللي رفع واحد من حواجبـه على حركتهـا !!!!
نزل نظرهـ لتحت ورفس الحصــا اللي كانت جداامــه ورجع رفـع راسـه وهو يقول : آآوكي ياجــوآهـر ! .. آآنــا راايح .... بس صدقيني راح أرجع
ألتفت وراهـ وهو طالع من بيـت بوفيصل ... أتجهـ لبيــتــه وركب سيــارته ورجع الشاليـه
وهو نــاوي على نيــه

بينما داخل ألتقت جواهـر بأمهـا اللي قاعدهـ بالصـاله تنطرهـا
أبتسمت لهـا وهي تحاول تخفي اللي بقلبهـأ على آحمد وقالت : يـه .. شطاري عليج قاعدهـ تنطريني !!
أم فيصل أستانســت بدخلـت جواهـر عليهــا .. قامت لبنتهـا تساعدهـأ بالمشي ليـن الكرسي : عبييد كلمني مساع وقال لي أنج بتجيـن اللحيــن لأنج متعورهـ بريلج ومب قادرهـ تمشيـن عليهأ خير شر ... خوفني علييج صرااحهـ
جواهـر بعد مافتحت عينهـا على كبرهـا وقالت : ووي ,,,!! كله هذا حطه فيني .... جذاب ماعليج .. رضه خفيفه بترووح بيـوميـن ثلاث .. ( وهي تترك يد أمهـا ) شدعوهـ يمـه أأقدر أأمشي مايحتاي تساعديني
قعدت على الكرسي وهي تكمل بثقـه : البيــت مب شي بدووني صح ؟
أم فيصل تقعد جنب بنتهـا وتتنهد وهي مأيـدهـ كلام بنتهـا : يايمـه البيــت مب شي بدونكم كلكم ... كل واحد فيكم لـه جوهـ بهلـ بيــت .....
جواهـر تدلع على آمهـا وتتصنع الزعـل: آآنـا أأتكلم عن نفسي ,, مب عن الرباعي المرح ( تقصد أخوانهـا ) ..
أم فيصل بضحكهـ خفيفه : كلكم غلاتكم وحدهـ ومعزتكم وحدهـ ,, ( تطالع ريــل جواهـر ) ألا ماقلتي لي ,,, شصـار على ريلج ؟ شسووا لج ؟!!
جواهـر وهي ترفع عبايتهـا وتتفقد مكان الجرح اللي صـار ملفوف بشاش أبيــض : ووووي يايمـه شقولج .. حرقصوني تحرقص وهم يطهرون الجرح ... آآقول للسستر يعور .... مسويـه لي طـآآف ,,, وعبود طاقهـا ضحك مع ويهـا
أم فيصل وهي تمرر يدهـا على الشـاش وتقول : لأزم يايمــه ... ماتبيـن تطيبيـن !!؟
جواهـر : بس مب جذي ,,,, بهــدلووني .. وتلوموني أذا قلت ماأأحب المستشفيــآآت .....
أم فيصل وهي تطالع بنتهـا : ومن يابنتي يحب المستشفيــآت ... محد فينـا يحبهـا ( تقوم ) .... ع العموم بروح أأسوي لي شـآآي تبيـن ؟
جواهـر تقوم هي بعد : آآي أأبي .. بجي معاج
أم فيصل : لآ لا ,, أنتي خلج قااعدهـ ....
جواهـر لأمهـا بعتب خفيف ممزوج بدلالهـا : شدعوهـ يمه .. أنتي جذي تحسسيني أأنـه ريلي مكسوورهـ ...!!! ترى السالفه كلهـا جرح بسييط ولا أأقدر أأركض بعد مب بس أأأمشي ..
أم فيصل تضحك : هههههـ آآحاتييج يايمــه ..
جواهـر ببتسامه عريضـه : يـاكثر ماتحاتيــن..
أم فيصل وهي تمشي مع بنتهـا : قلب الام يايمـه دووم يخاف على عيالــه ... ويدور راحتهم .... مردج بتصيريـن بيـوم آآم .. وبتفهميـن كلامي عدل
جواهـر تضحك بسخريـه : هههه ... بالأحلام .. خليني أتزوج بالاول بعديــن أأصير أأم
أم فيصل اللي دخلت المطبخ وهي تقول : بتتزوجيـن أن شالله وليش ماتتزوجيــن ...
جواهـر وهي تغير السـالفـة وتفتح الثلاجه وتطلع لهـا عصيــر : ألآ شنــو غـدانـا اليــوم !!؟
أم فيصل : والله يايمـه آبوج قال لي لآ تطبخيــن علشــان هو بيجيـب معاهـ غدى من بــرى ..
جواهـر بأسوب يحرج : يووهـ من قدنــا ... قاموا يطلبون لنـا من بـــرى بعد
أم فيصل وهي تضحك وتساير بنتهـأ : هههههـ بس أنتي طبيتي علينــا فجأهـ
جواهـر : آآآآحســن علشـــان أأخرب عليكم الجو الشاعري ... كفــايـه عليكم آآمس ..
أم فيصل وهي تطلع الغـوري علشـان تسوي الشــاي : وويه ياجواهـر ,, اللحيـن أأبوج شاعـري ...!!
جواهـر وهي تقعد فوق الطاولـه بخفـه : صحيح هو مايدل طريج الشاعريـه ... ( بنغزهـ ) بس القلب هاويــه
أم فيصل عطتهـا نظرهـ وقالت وهي تشغل الفـرن : ياروحي اللي يـحــب لأزم يتغـاضـى عن بعض العيـــوب .... وأدري أنه أأبوج شرق والشاعريـه والرومنسيـه غــرب .. بس مافي أأحــن من قلبـه وأأطيــب منه
جواهـر بغشمرهـ : ووويـــنــك يايبــه تجي تسمع هالكلام الحلو ... اللي مايطلع ألا وأنت مــحــد
أم فيصل اللي أنحرجت شوي قالت وهي تمثل العصبيـه وبايــن عليهـا أصلا : أقول بسج من هالكلام الفـاضي ,,, وجييبي الســكــر
جواهـر تتصنع الدلـع : يمـه ريلي تعورني ...
أم فيصل : تووج تقدريـن تمشين عليهـا ... !!!؟ يلا أأشوف وريني ؟
جواهـر وهي تقوم من ع الطاولـه وتروح بتكاســل صوب الكبـت تفتحهـ وتطلـع منهـ السكـر وتقول وهي تمدهـ لأمهـا : هـآج !
أم فيصل خذته وأبتدتـ تسوي الشاي لهـا ولبنتهــا اللي قاعدهـ تشرب عصيــر قالت : أنتي شنو بطنج ؟؟ تشربيـن عصير وبعدهـ شآآي ؟؟؟؟؟مب زيييــن !
جواهـر بضحكهـ خفيفـه : هههههـ ,, ماعليج بطني حـديــــدي .. يستحمل آآي شي ...
أم فيصل : أنتي مابتستانسيـن ليـن تتعبيـن علي ,, ؟
جواهـر وهي تاخذ أأخر رشفـه من العصير وتحذف الباقي بالزبالـه ( الله يعزكم ) : خلاص مانبي عصــير ... ( بــدلع ) آآبي الشاي من يد ماما ..
أم فيصل أطلقتت ضحكهـ خفيفـه على كلمـ،ـة( ماما )


دقـايق ماهي طويلـه حيــل وجهــز الشــاي
خذوهـ وطلعــوا الصـالـه ....
شغلت أم فيصل التلفزيـون وحطـت على روتانا سينمـا ... وهي تقول : اللحيـن بيعيدون الفلــم مال آمس
جواهـر وهي تاخذ لهـا رشفـه : آآي فلــم ؟
أم فيصل : فلم لأحمد حلمي .. شفتـه مليــون مرهـ وبعد عاجبني
جواهـر وهي تنفخ بضجر : تبيـن الصج يمه .. أنتي أغلب أأفلام هالقنـاهـ شايفتهم مليـون مرهـ ....
أم فيصل تطالع بنتهـا : يعني شتبيـني أأسوي .. هذا أنـا قاعدهـ بالبيـت مجابلهـ أربع طوفـ لا أروح ولآ أجي ... ماعندي ألا هالتفزيـون يسليني
جواهـر جاتهـا فكرهـ : شرايج أطلعج نتمشـى بالسوق اليــوم ...؟ وبالمرهـ نتشــرى
ام فيصل : ووي آآنــا ماأحب طلعت السوقـه ... حشرررهـ وعاااالم ..... مافي مكان تحطيـن ريلج فيــه !!!
جواهـر :وأنتي شعليج من العالم .. بوديج تتشريـن لج ثيابـ حلووهـ ومكيــاج بعد ... ( أنقزت على طاري المكياج ) آآي بشتري لي ميك آب بعد .... اللي عندي زهقت منهم
أم فيصل تهز راسهـا يميـن ويسـار وتقول : اللي عندج توهـم يداد وبعد تبيـن تشتريـن غيرهم ؟؟؟
جواهـر : يمــه لآعــت جبدي منهم .. ذولا شاريتهم من قبل عرس فيييصل ... بووو طلعت ريحتهم ..
أم فيصل : لا طلعت ريحتهم ولا شي ,, بس أنتي تموتيـن على صرف الفلوس ع خرابيطج ذي
جواهـر أبتسمت وهي تقول : لا خرابيط ولا شي ,,, ( جاتهـا فكرهـ وقالت ) ألا أأقول يمه .. متى أأخر مرهـ حطيتي مكيــاج من قلب ؟؟
أم فيصل : بعرس آآخــتــج مشــاعل ... ليش ؟
جواهـر بخبث : شـرآآيج أأحط لج ؟؟
أم فيصل ردت بسرعه : لآ لآ لآ لآ ماأبي ....
جواهـر بترجي : بلييييز يمــه ... خليني أأكشخج حق أأبوووي
أم فيصل وهي تاخذ المخدهـ وتحذفهـأ على جواهـر اللي بغـى ينكت عليهـا الشاي : أأنجعمي وقعدي سآآكتهـ ..
جواهـر اللي وقفت بسرعه خافت ينكت عليهـا الشاي قالت : يمــــــــــــه ! .. بنفسي مجرووحهـ .. تبيـن تحرقيني بعد ؟؟
أم فيصل : تستاهليـن علشــان تتأدبيـن وأنتي تحاجيـني ياأم لسانيــن ...
جواهـر تحط كوب الشاي مالهـا على الطاوله الصغيرهـ جدامهـا وترجع تقعد وهي تحظـن المخده : كيييفج ... انتي الخسرآآنــه ..
أم فيصل تعانق عيونهـا شاشـة التلفزيـون أول مابدى الفلم : زييـن ولا حرف .. آآبي أأشوفـ ..
جواهـر بهمس : زيـ،ــن !

عم الهـدوء على الصــالــه
وجواهـر تمللــت ... خاصـه أنه امهـأ مطنشتهـا وتطالع التلفزيــون
قالت وهي تقوم : برووح دااري أفصخ العبايـه وآآنـام لي شوي ,, تبيـن مني شي يمــه
أم فيصل : آآيــه .. آآخذي كوبج وغسليــه .. ورديـه مكانهـ
جواهـر وهي تاخذ كوبهـا : آآن شالله

راحت المطبخ ونفذت كلام أمهـا
وطلعت وهي تنفض يدهـا من رذاذ المــاي المتعلق بيدهـا
ركبت الدري بخطوات بطيـئـه ووصلــت فوق بالغصــب دخــلت غرفتهـا اللي كانت مرتبـه ومبخرهـ بعد وتشرح النفس وسكرت الباب وراهـا
فصخت عبايتهـا وعلقتهـا مع شليتهـا
شـافت لبسهـا اللي كان عبارهـ عن بنطلون جيــنــز آسود وتي شرت ضيــق أســود عليـه صورة خروف أبيــض بالنص وقالت : آآفـ .. مافيني حيييييل آآبــدل ...
ألتفتت وراهـا وحذفت نفسهـا على سريرهــا ... تمـت ثواني على هالوضعيــه ..
بعدهـا أنقلبــت على ظهرهـا وخلت عينهـا تعـانق السقف
وكالعادهـ كل ماخلـت بنفسهـا جاهـا طيــف أأحــمــد
تتنــهــد : ماأأأبيــه بحياآآتي .. ومع هذا آآشتاق لـه أأذا غااب ؟.. ( غمضت عينهـا بأستسلام وهي تقول ) مردهـ بيتعب ... وبيدور غيري !
.
.

عند آحمد اللي وصل الشاليـه بعد طلعت الروح
خاصـه أنه الشــارع كان زحمــه ..
بعد ماصف سيــارتهـ نزل وراح سيـدهـ لشاليــه اللي مأجرهـ
فتح البــاب ودخــل لقـى عـيـسى لآبس نظــارته الشمسيـه وكــابـ وشكلـه بيطــلع
آحمد بستغراب : على ويــن ؟
عيسى لأحمد وهو متجاهل سؤالـه : آآآنــت وييـنك فيــه ؟؟ دورتك ليـن دار راسي
أحمد : كنت رايح مشوار قريب ورجعت ( يرجع يعيد سؤالـه ) ماقلت لي !! ويــن راييح !!
عـيـسـى : أأجرت لي طــراد ,, بــرووح أأكييييف بالبــحر على كيف كيفي
أحمد : آآفــا وآآنــا ...نسيتنـي !!
عيسى : شدعووهـ ,, أأنـا أأنسااكـ غلطان والله غلطان ..... الطراد يشيل أثنيـن تعــال أذا تبي
أحمد : لحظة عيل برووح أأغير ... شنو آآجي معاك بثوب
عيسى يضحك : ههههههـ عاادي أأكشششخ لك
أحمد : ياعمي طيير ,, آآبي أأخذ راحتي .....
عيسى وهو يقعد على الكرسي : آآوووكي بس بسرعهـ لأني مستعييل ...
أحمد : لأ تحاتي .. ( رآح فوق غرفتهـ )

طلع لـه شورت وقميص كاات
ولبســهم ... ماحب يلبس كااب .. لأنه شكلهـ جذي أأوسم وآآحــلــى
دقايق مرت ألا هو بالصــالــه طلـعـوا هو وعيسى من الشاليــه ألا عبدالله بويهم
عبدالله بتسأل : ويــن رايحيــن !!
أحمد : ناخذ لفـه بالبــحر ,,, تجي معانا !!!
عبدالله : لأ لأ مالي خاااطر ... أأبي أأخذ لي غفوهـ
عيسى لأخوهـ : آآوكي على راحتــك ... ( يوجه كلامه لأحمد ) يلا بوشهـاب ,,
طلعــوا احمد وعيسى من الشاليـه متوجهيـن للبــحر ... وخصوصـاً لطــرادهم
ركب عيســى وسيدهـ وراهـ آآحمد واللي يسوق كان عيســى بينمــا آآحمد تم وااقف يتأمل المكــآن حوولـــه
عيسى وهو يشغل الطرااد : مـــــن زمــآآآآآآآآن ماركبــت طرااد !!
أحمد يطالعه بغشمرهـ يقول : تعرف تسووق ولـــه تغرقنــا ...!
عيسى يطالعهـ وهو يقول : شقالوا لك ,,, آآفــا عليييك خبــرهـ آآنــا ..... ( أشتغل الطرااد وأأبتدوا يبتعدون )
آحمد يمد يدهـ على طوولــها ويقول وهو ياخذ لــه نفس عمييييق :,, ياحلاأأأأأأأأأأأأأأأأت الجـــــو .....
عيسى ببتســامه عريضــه : طااافــه نص عمررررررهـ عبــووود ....
أأحمد : خلـه يمكــن تطق برآآســه ويجي ....
عيسى : أأذا رقد ... أأغسل أأيـــدكـ أنه يجي ,,,, ( يغير السالفهـ ويقول بمرح ) أربط أحزمــت الامــآآن أأحنا على وشك الاقلاآآآآآع
آحمد يضحك على أأسلوب عيسى ويقول : يــلآ أأأأســــرع .... لا تمشي لي على بيييض
عيسى يزيد السرعهـ : لا توصييي حريييييص

وشوي شوي
أأبــتتـــدت السرعهـ تزييييد والحمــاس يزيــد على أأحمد وعيسى اللي مونسيــن عمرهـم ع الاخــر
.
.

بـآريس





كانت الوقت عندهم ليــل
وطلال توهـ طالع من الحمام (( الله يعزكمـ )) بعد ماأخذ دش داااافي ريــح جسمــه كلهـ وحذف الفوطهـ ع السرير
وقف جدام المنظرهـ وأأخذ المشط يرجع شعرهـ المبلل لورهـ
لحد مادخلت عليـه مشاعل اللي كانت كاشخهـ وقالت : طلوول ميــتـه يووع ...
طلال : ماوصل الاكل !؟؟
مشاعل : لأ للحيــن ....
طلال : صبري شوي وبيجيـبـونه ...
قربـت صوبـه ووقفت جنبـه كانت توصل لـه ليـن رقبته قالت : بآآآل طلول .. شطولللك صــاير !! قبل كنت طوولي ؟
طلال بغشمرهـ : الله يخلي الكعب اللي مطوولج
مشاعل تضحك : عن الغلط ... آآنـا أأصلا طووويلــه .....
طلال وهو يكمل تمشيط شعرهـ : ههههههـ وآضح
مشاعل وهي تاخذ المشط من يدهـ : خلني أنـا أمشطه !؟ ,,
طلال يلتفت عليهـا : مبلل وحالته لله شتمشطييـن فيــه ...؟
مشاعل : عــآآدي أستشورهـ لك ...!
طلال يرفع وآحد من حواجبـه ويطالعهـا
مشاعل وهي تخليـه يقعد على الكرسي المجابل للمنظرهـ : أأقــعد أأقعد بس واأسمع الكلآم,, ( قعدت تمشط شعرهـ اللي مبلل موووووتـ )
مشاعل وهي تحط المشط ع التسريحه : أأأنت نشفت شعرك !!
طلال : لآ ...
مشاعل : من جذي مترووووووس مآآي
راحت تاخذ الفوطهـ اللي كانت ع السرير ورجعت لطلال علشان تنشف شعرهـ وبخفـه بعثرت تنظييم شعرهـ
رجعت حذفت الفوطه ع السرير وخذت المشط من يديد وأبتدت تمشطه .. وقالت ببتسامه : آآيـه .. اللحيـن الوحدهـ تمشط وهي مرتااحهـ ....
طلال مارد عليهـا كان قاعد يتأملهـا من المنظرهـ بدون لا تحس
بينما هي مشغولـه بتمشيط شعرهـ ,,
مرهـ تجييب شعرهـ كلهـ يميـن
ومرهـ تجيبـه كلهـ يســار ,,,
ومرهـ تسوي لـه فرق من النص ,,,
ومرهـ تطلع لـه قذلــه

وطلال مايعلق قاعد مثل الطفل المؤدب ,,, ورافع واحد من حواجبــه
مشاعل بعد ماجابت خصلآت من شعر طلال على ويهـا وقالت وهي تطالعه بالمنظره : وآآآآيا عليك أأأأتهببببببل ,,,,
طلال وهو يسحب المشط من يدهـا ويضحك بالخفيف : أأأألا أأخررررع ,, شنو هندي مطلعه لي قذله ؟؟
مشاعل : عآآدي الموضه حبيبي ...
طلال وهو يمشط شعرهـ ويرجعهـ لورى بسهولـه : أأمحق موووضــه ... ( رنـة جوالـه قطعت كلامهـ )
حط المشط ع التسريحه جدامهـ وقام يشوف من متصل لــه
لقــى رقم طوويل والاكيييد أنه من الغوآآلي بقطر
طلال لمشاعل : مكالمـة من الدوحهـ ,,
مشاعل تجيــه : واللـه !! ..
طلال يهز راسـه بمعنـى ( آيـوهـ ) ويرد ع الجوالـ : األــوو ,,,,,, هلأ والله سلمــان ...
مشاعل مدت بوزهـا بزعل خفيف لأنهـا توقعت حد من أأهلهـا !!
لكن بسرعهـ جا فـ بالهـا أنه مستحيل حد من أأهلهـا يتصل على طلال !!!!!
والسبب معرووفـ ؟؟
أرتسمت ملامح حزن خفيف على محياهـا لما تذكرت نظرة أهلهـا لــه !!!
ورفعت نظرهـا لوي طلال اللي كان يضحك وهو يسولف مع سلمــان ورجعت نزلتهـ لتحت ,,
أبتعدت عنهـ ورآآحـت للعند الدريشــه اللي كانت مفتووحهـ
قعدت تتأمل المنــاظر الحلوهـ بــرى ...
خااص بلليــل تصير بــآآريس ولا أأروووع
لكــن رغم هالمناظر الرائـعه جدامهـا ,, ألا أنـها كانت متضايقــه شوي
مب لأنهـا ماكلمت أهلهـا !!
لأ ... تضايقت لأنهـا ماقدرت لحد اللحيـن تغير نظرة أهلهـا بطلال !!؟
شلــون محد قادر يشــوف هالملاك اللي هي تشوفــه !!
صــحيــح كآن أأسوء مخلوق قبل ,, بس اللحيـن صار أأحسنهم ...؟؟
طرى ببالهـا عبدالله ... اللي شايل بقلبـه عليهــا ... وتضايقــت آآكثـــر
هي علشــان طلال زعلــت آآخووهــا .... معقوله طلال يخيب ظنهـا فيــه ويطيح القناع عن ويهــا لتكتشف أنهـ مازال طلال السابق !!!!
معقــولـه يسويهـا
قطع حبل أفكارهـا طلال اللي جالهـا من وراهـا وحظنهـا وهو يقول : حبيبتي شتفكر فيــه ؟
مشاعل تلتفت عليـه وهي تقول : طــلال آآوعدني أنك ماتتغير علي ؟
طلال بستغراب وهو مازال مبتسم : وشللي جاب هالطــآري ..؟
مشاعل برجـى خفيف : آآوعدني !
طلال بأنصياع وهو مبتسم لهـا : آآوووعــدج ..
مشاعل : وآوعدني أأنك مااتتركني كلللللش ... ولا تتخلـى عني لو شنو صــار
طلال بتسأل ممزوج بحنانه : أأنتي شتبيـن من ورى كل هذا ...
مشاعل تحظنــه وتحط راسهـا على صدرهـ : ماآبيــك تتركني وتخييـب ظنوني !؟
طلال وهو يمسح على شعرهـا : ومن قال أأني أأفكر أأتركــج
مشاعل : ماادري ,, خاايفــه تسويهــا وتهـدنــي
طلال يبعدهـا عن صدرهـ وقال وهو يمسكهـا من ذقنهـا : يعلـ ربي ياخذ رووحي قبل لا أأفكر أأسويهــا
مشاعل تطقهـ على صدرهـ بالخفيف : كم مرهـ قلت لك لا تجيب هالطــآري
طلال يبتسم لهـا ويقول برومنسيـه : تخاافيــن علي ؟؟
مشاعل أخجلت فقالت بغشمرهـ خفيفـه : لا ,, بس من راح يرجعني الدوحهـ أذا صار فيك شي ؟؟
طلال بخبث : بـــس جذي ...؟ خايفـه تتميـن هني برووحج .... وماترجعيـن الدوحه
مشاعل ماردت وأشاحت بنظرهـا لبعييد وهي تتأمل بــاريس من هالدريشـه الصغيرهـ
طلال وهو يوقف جنبهـا : آآكلمــج !!
مشاعل طالعتهـ وهي مرتسمه على شفاتهـا أبتسامة خجل
طلال بتسأل : تحبيني !!!
مشاعل ردت صدت عنهـ وهي ميتهـ حيــا
طلال وهو يتنسد على الدريشــه : الســكــوت علامـ .....

قطع كلامه صوت الجرس

مشاعل لطلال وهي تحاول تغير السالفـة : العشــى وصــ ـل
طلال بضحكه خفيفـه وكمل بشـاعريــة وعينه معانقـه عينهـا: آآدري سمعت الجررس !
مشاعل بتوتر خفيف وأأحرااج لا يوصف : زييـن رووح جييبــه
طلال وهو مازال حاط عينه بعينهـا وعلى شفاته أبتسامه : أأروح !
مشاعل بخجل ذبحهـا : آآآآآييييـه رووح ...شتنطر ؟
طلال مات ضحك وقال وهو يبتعد عنهـا : آآووكي كااني رحت ....
مشاعل أبتسمت له لحد ماطلع من الغرفـه وهو ميـت ضحك وقالت بهمس : يآآآآآحبـه لأحرآآجي ....
تم دقايق على وضعيتهـا وطلعت الصالـه تشوف طلال ... وبالمرهـ علشـان تتعـشــى لأنهـا ميييييتــه يووع
.
.

بينما بالدوحه

عنــد أأحمد اللي مااد يــدهـ بالمــآآي ومستانس عليــه
بينما عيســى يستعــرض بالبــحــر ويسوق بأسرع ماعندهـ وكل شوي نــاقزيــن بسبـة المطبـات المائيــه قال بصوت عالي : يــآآآآآآآآآآآآولـــــــــــــــــــــــــد
آآحمد وهو مستانس ع الوضع وعلى الطرااد اللي كل شوي ينــاقز قــال : ســو دائـــرهـ .. سـو داائــرهـ !!
عيسى بضحكهـ حلوهـ : تبي تلف رااسي أأنـــت ...
آآحمد : صدقنــي ونــأأأســه آآنــت جررب ... أأنــا كلـه أأسويهـأ بالأهل ههههههههههـ
عيسى وهو ينفذ تعليمــآت أأحمــــد .. : هههههـ عاد أأكيد أنوآآع الصـرآآخ
أأحمد بغشمرهـ : ههههههههههـ خبرك كلهم حرريم .... يخرمون أأذوني بصرآآخهم وآآحمد تكفــى وقف وأأرجوووكـ .. وأنــا أتصييمخ هههههـ ..
عيســى : ههههههههه آآنــا ولا مرهـ ركبــوا معآآي أهلي ... من جذي ماجربت شعــوركـ
آآحمد ضحك بالخفيف وقعد يطالع البــحــر ومستانس ع الـجــو
... بينمــا عيسى يااخذ لفـه بالطراد يحاول يسوي دآئـــرهـ
وآآول ماأخذ نص لفــه ... ألا الطرااد مايــل على جنــــب ..... وآآختـــل توأزن أأحمد اللي كان قاعد على الطـــرف وطــــب ( طااح ) بالبــحر خووش طبــه
عيسى فز بسرعهـ من مكــآآآن آول ماحس بطيـحة أأحمد ورآآح لــه: آآآآآآآآآآآآآآآحمـــد !! آآحمــدووووووهـ
أأحمد اللي رفــع نفســه بسرعه من المــآآي اللي دش بخشمـه وآآذنـه .. قالـ بصوت عــآآآلي: يلعــــــن شكلك يااشييييييييييخ ...
عيسى تنهد بأرتيااح لما تطمـن أنهـ ماغرق : تعــال مـــد آآيـــدكـ ... خــل أأســآعدكـ صرقعتني عليييك
أحمد وهو ينثــر المـآي على عيسى : لأ تساعدنــي ,, بساعد نفسي بس أأنت وووخر
عيسى اللي ويهـا تلعوز بالمــآآي قالـ بتسأل :زييييييييييييييين ...! تعـــرف تسبـــح !!
أحمد : لآ أأأنــطـــركـ ...!؟
عيسى يرجع يمد يدهـ : بس المكــان مرتفــع ماظــن تقــدر ترفـع نفسك ..!!
آآحمد اللي من حسـن حظه أنهـ يعرف يسبح ولـه غرق قـأل : أأذا ماقــدرت سـاعدنـي ..
عيسى يبتعد شوي وهو يقول : يــلآ أأركــب ..
آآحمد سبح شوي لحد ماقرب من الطرآد وحاول يركـــب لكـنــه رفـيــع شووي ... ويحتاج حد يساعدهـ علشان يرفع نفسـه...
عيسى يطالعهـ وهو خايفـ عليـه شوي ,, وينطرهـ يركب

شوي ألا طــرآآد جايهم مسرع من بـعـيـد وفيــه 3 شبـــاب وبايـن انه أأكبرهم 16 سنــه !
عيسى طالعهم وهو يرص عيونهـ يبي يشوف شسالفتهم !!
كــان متوقــع أنهـم بيلفــون ويرحون طرريج ثـانــي .. أو أنهم يجون لحد عندهـ ويوقفــون
لكــن سرعـة الطرااد ماكانت تقل .... بالعكس كانت تزيد
وفوق ذي كلهـ كانــوا متجهيــن صوب آآحمد بالضبــط اللي مازال يحاول يركـــب
صرخ بأحمد بسرعه : آآحمـــدووووهـ أأنززززززززززل !
أأحمد اللي تعب قال : ليييش !!
قرب عيسى منهـ بسرعه وقال : آآنزززززززززلـ ...
آحمد لف راســه وشااف هالطرآآد اللي جــآآي مسرع صوبــه أأخذ نفس عمييق ونزل تحت المــآآي
وقف الطــراد جنبهم وفوق أأحمد بالضبـط وتكلم وآآحد من الشـبــاب اللي عليـه وقال بستخفاف : ســلآآم
عيسى بجديـه : آآآي سلآلآم ,, وخررروا طرآآدكم ... رفيجي تحتهـ
الشاب الاول بستهبــآآل : وااللـــه !!!!!
عيسى بصوت رجاالي : وخـــــرر طــرآآدكـ ....
رد عليـه الثاني واللي بايـن من شكلهـ 12 سنه : فهوود .. لا توخر ... خلــه يصييـــح شوي
فهد لعيسى : هذا جزانا جايـن نتعرف عليكم
عيسى وهو في قمة غضبـه : تعرف عربي أنت وياهـ ولـه شلوون ,,, في وآآحد تحتكم بيـمـــووووت !!!!!
فهد بستهزاء : وعليآآآآآآ كسر خااطري تصــدق
عيسى اللي وصل حدهـ : ياولــــد الـ ......( شقــح من طراادهـ على طرااد هاليهالوهـ )
وطااح بالكبيييير طـــــق
والأثنتيـن الثانيـن يحاولون يفككونهم بس مب قادريــن على عيســى


بينما عند آآحمد اللي طلــع راسـه من البــحر وهو يأأأخذ أأكسجييييييييــن
بغـى يمــوت وهو ينطر الطــرآآد اللي جاا فوقــه يوخر لكنهـ ماتحركـ ... لف راسـه على الطراد اللي كان فيـه مع عيسـى مالقـاهـ
بينما بالطراد الثاني كان صوت صــرآآخ
راح صوب طراد اليهــال واللي كان حجمه أأصغر من طراده هو وعيســى
وتمسك فيــه ورفع نفســه وبسهولـه ركــب
آآحمد وهو يروح صوب عيســى ويسحبــه من الولد : عيسووووووهـ !!!!!!
عيسى وهو يهدهـ بعد ما تفل عليـه وقال بغضب :أأتفوووو عليك وعلى شكلك ... ثااني مرهـ لما أاكلمك تحترم نفسك سااامع ......
فهد اللي كان شوي ويصيح قااال : واااااللله لا أأشتكي عليـــــك
عيسى وهو يحاول يفلت من قبضت يد أأحمد : رووووح أأشتك عند أأكبر مركز بعد مااهمني .... ( يصرخ بأحمد ) هدني حموووود خل أأربيــه ..
أأحمد وهو يسحبــه : من صجك أأنت تحط عقلك بعقل يااهل ....
عيسى يلتفت عليـه : لو آآنك ميييت اللحيــن ,, بينفعوني هاليهــال
آحمد اللي هد عيسى وقال : خلاص ماصار فيني شي ,,, تعوذ من آآبليييس ... وأرجع الطررااد
عيسى يعطيهم نظرهـ وهو رايح صوب طرادهـ وشقـــح بسهولـه وركب طراادهـ
بينما آآحمد ألتفت عليــهم وهو يقول : أأنــتوا ويــن أأهلكم عنكم ؟؟؟
فهد بقلة أأدب : وأنت شعللييييك ... فــاارجنا بس ...... رووح حق حبيبتك ( يقصد عيسى )
أحمد يقرب صوبـه وهو يلعب بثوب فهد : آآقول ياولد أأمكـ ,, جربت حد يعطييك سطــااار ينثــر ضروسك هني!!
فهد وهو يوخر يد أأحمد : ماااعااااش اللي يتجرآ علي ... تدري أأنــا ولد منووو ...
أحمد وهو يطالعهـ بنظرآآت غرور وأستهزاء: ولـــد منو !!؟؟ ....
فهد : آآنــا ولــد غانم الـ( ..... )
أحمد وهو يرجع يلعب بثوبـه بطريقـه تثير الأستفزار : وخييير يااطير ,, !! شسويلك يعني ؟؟ أأطق لك تحييـه مثلا !!!
جالـه صوت عيسى وهو يقول : حمووود تعال خل نررجع ... ضاااااق خلللقي
أحمد وهو يقضــب الولد من ثوبـه بقوهـ ويوجهـ الكلام لعيسى : لحظة عواااس ,,, عندي نااس يبيلهـا تربييييــه
فهد وهو يحاول يتفلت من قبضـة يد أأحمد قال : واااالله لا أأخلييك تندم .. والله لا أأصييييحكـ .... واللله واللله .. هذاني حلفت
أأحمد وهو راص على ضروسـه : آآنــا آآبي أأندم ,, ورني شبتسووي
قرب منهـ الولد اللي بالـ 15 سنه وقال لرفيجه : فهووود خلاص مانبي مشااكل ... وهوااش
آحمد لهلـ ولد : وأنت شفتوا الهواش أصلا ,,, ( كمل كلامهـ وهو يقرب فهد من حاافـة الطرااد ويقول ) جـــربـت تشرب مآآي بحــــر
فهد وهو يدفع أأحمد يحاول يخلي هالبني آآدم يتركهـ : هــــــــــدني ,, !
أأحمد مسكــه من رااســه وغطس ويهـأ بالمــآآي ورجع أرفعه وهم غطسـه ورجع أرفـعه وقالـ : شرآآآآآييــــك
فهد اللي خلاص صاااح قال : هـ ـ ـ ـ ـ ـ ـدني ... !!!!!
أحمد وهو يدزهـ بقوهـ على ربـعه ويقول وهو يأشر لـه بسبابته : ثاني مرهـ ... لا تلعب مع اللي أأكبر منك ..... سامعني !
فهد كان يمسح دموعهـ ويطالع أأحمد بحرهـ
أحمد عطاهم ثلاثتهم نظرهـ وقال : يلا سلام ,, وتشرفنـا بمعرفتكم ....
راح حط ريلـه على طرف الطراد وجا بيشقح لطرادهـ ... لكنهـ أول ماجا بينقز ألا هم محــركـ
فخبــط ويهـا خووش خبطــه بطرآآآآآدهـ ,,, آحمد وهو حاط يده على ويهــا ويصرخ بصوت عآآلي : يــاعيــآآآآآل الخبلــهـ ,,,
عيسى حرك أول ماظمـن وجود أحمد معاهـ ورجعوا ...

بينمـا بمكان بعيد تقريباً عنهم
وبخصيصـاً بيــت بوفيصل

ع السـأعه 1 الظهــر

كــانــت جواهـر قاعدهـ بالحديــقـه وحاطهـ جدامهـا صحـن صغير فيـه فواكــه
وعلى الطاولـه حاطهـ دفتـر صغير قاعدهـ تكتب أبيـآت شعر قصيرهـ وترسم قلوب .. أو حرفهـا

لحد مادخلــت سيــاره البيـــت
لفــت ويهـا تشوف صاحب السيــارهـ وعرفتهـ على طول
كان آآبوهــا
آبتســمت أول مالمحـتـه ... لكنهـا أستغربت دخول سيارة ثانيـه عقبهـ
وهالسيــاره مب غريبـه عليهـا !!!
كانت سيـارة فيصل ,,
قامت من مكانهـا متجهه صوب السياير وهي مستانســه وأول ماصارت شبـه قريبـه منهم وقفت
علشـان باب الشارع مفتوح وماتقدر تخطي خطوهـ زيــادهـ
جواهـر ببتسامه عرييضــه لفييصل : فصوووووولـ ,, وحشتنــي ...
فيصل وهو ينزل من السيـــارهـ مبتسم : آآووهـ ؟؟ أأول مرهـ أدري أني غااالي ....
جواهـر بونـاسـه لأخوهـا : تعــــال .. تعــال خل أألمك ..... ماأأقدر أأجيك البــآب مفتوح
فيصل بغشمرهـ وهو يقفل سيارته : لو سمحتي آنـا ريال متزوج ...
جواهـر تضحك من قلبهـا : مــآآلت عليك ... ( بتسأل ) ألا لولوهـ وينهــا !؟؟
فيصل : بالبيــت بعد وويــن ؟
جواهـر : حراام ؟ ليش ماجبتهـا معـآك ؟؟
فيصل : أأنـا طالع من الشركهـ سييدهـ عليكم ... مامريـت البيـــت ....
بوفيصل يقطع نقاشهم وهو يقول : حــد يجي يشيل الغــدى ويدخـلـه دااخل ...
فيصل وهو يشيل أكياس الغدى من عند اأبوهـ : عنـك ,, عنكـ يبــه ...
بوفيصل نزل من سيارتهـ وسكرهـا وقفلهـا وقال وهو متجهـ صوب بنته : شعندكم راجعيــن من الشاليهـات ؟ مسرع مامليتوا ؟؟
جواهـر وهي تروح بحضـن أبوهـا وتمشي معاهـ للبـاب الصالـه : محد رجع غيري ,,, بقعد على قلبكم .....
بوفيصل بضحكهـ خفيفــه : لأ جد .. شعندج راجعهـ ,,
جواهـر : تعورت بريلي .. فقلت أأجي لماماتي تاخذ بالهـا مني
بوفيصل : وعمتج للحيــن هنــاك ؟
جواهـر : عمتي وسيفووهـ وعبــدالله وعواااس كلهم هنااكـ ,, مافي ألا أأنــا هنــي
بوفيصل وهو يفتح باب الصاله ويدش : متى بيرجعــون
جواهـر : بعد يوميـن ثلاث ...!!
بوفيصل هز راسه بتفهم بعد قال بصوت عاآلي : يااام فيييصـل ,,, !! ويييــنج آآنـا وصــلت ؟؟
شوي ألا أم فيصل نازلـه من فوق وهي تقول : هــلأ بــدر .. ها جبت معاك الغــدى
فيصل وهو يدش ورى أأبوهـ : آآآي جبنــاهـ
أم فيصل بفرحهـ لشوفـة ولدهـا راحت صوبـه وهي تهلي فيـه : هـــلآ بزيــن الشبــاب .... ( تسلم عليـه ) شلوونك يمه ؟
فيصل : الحمدالله بخيير يالغاليــه ... خليني أودي هالأكياس غرفـة الطعام ورااجع لج .... ( ابتعد عنهـا متجه غرفـة الطعام )
بينما أم فيصل تسأله : وزوجتك وينهـا ماأأشوفهـا ؟؟
جواهـر بلقافـه : خلاهـا بالبيــت وجــا بروحهـ ؟؟
أم فيصل لبنتهـا : هو !! شحقــه ؟؟
بوفيصل : آآنـا قلت له يجي يتغــدى معانــا ,,,
أم فيصل : ووي يابدر ... ع الاقل خليته يمر ياخذ لولوهـ ويجيبـهـا معاهـ ... اللحيـن زيـن جذي تتغدى البنت بروحهــا ...؟
فيصل وهو طالع من غرفـة الطعام : لا تحاتيـن لولوهـ ... أأكيييد نااايمــة !! وأذا ع الغدى ... باخذ لهـا من غدااكم ( يضحك ) بعد أأذنكم يعني
أم فيصل : ووي يمه .. خذ لهــا .... مع أنه مب طبااخ بيت بس يلا ..
بوفيصل : زييــ،ن سوالفكم هذي خلوهـأ بعد الغــدى ,, أأنـا تراني جاي من الدوآآم يوعان حدي .. آآمشوا خل نتغدى
أم فيصل : آآووكي يــلا ...

مشوا كلهم وراحوا غرفـة الطعام وقعدوا يتغــدوون
وعم الهدوء المكــان ماغيــر صوت الصحـون والقفــاش ( الملاعق )

بيــت فيصل

كــانت لولوهـ قاعدهـ بالمطبخ تحاول تسوي مايشبـه الاكل ,,!!!
يبلفيـت بتسوي غــدى لفيصل تراضيــه فيـــه
بــايــن أنه أأسلوب غيرتهـا الزآآيدهـ عليــه ماراح يفيييد كلش ...
فحاولت تتحكم بغيرتهـا لا جــا .. وتحاول تتحمل تصرفاتهـ اللي آآآكيد راح تكون متغيييرهـ عليهـا
ع الاقل تحاول تضمــن أنه ماراح يطلقهــا ...!!
أنه ماراح يتركهـا بعد ماعرف أنهـا ماتجييب عيــآل ؟؟
هالسالفـة من درت فيهـا وهي منقلبـه فوق تحت ....
خايفـة من اللحظــه اللي يطلقهـا فيهــا فيصل
مابتقدر تتحمل الموقف ....
هي تحبــه مــووت ...
وحبها له هو سبب غيرتهـا الزآآيدهـ والجنونيـه عليهـ
بس اللحيــن .... هو لقـى سبب وجيه يقدر يطلقهـا بهـ ويفتك من غيرتهـا
وهـي مب مستعــدهـ تتم حاطهـ يدهـا على خدهـا ليـــن يطلقهـا بالثلاث
قــالــت وهي تجيــك ع الاكل أذا أستوى ولـه لا : مستعدهـ أأسوي أأي شي ,,, بس ماتتركني



وبعدهـ قعدهـ مب طويلــه حيل بالمطبخ جهز الغــدى
ذاقتهـ كان طعمه مقبول ,, وكبدايــه .. كانت ممتــازهـ لهـا
طلعت من المطبخ وراحت غرفتهـا ... خذت لهـا ثياب ودشــت تسبح وتزيل من جسدهـا ريحـة الاكل
وبعدهـأ لبســت لهـا ثـيـاب حلوهـ تنفع للبيــت ,,,
مشـطــت شعرهــا وماحطت لا كحل ولا قلوس ..
علشــان لا يصدق عمرهـ فيصل ويقول أنهـا قااطه روحهـأ عليــه ..
نزلت تحت الصاله وقعد فيهـا بعد مابخرت البيــت كلهـ من ريحـة الاكل
وتمـت تنطرهـ يدخل ....
لكــن الوقت مر وفيصل حظرتهـ ماشرفـ ....
صارت 1 ونص ,, وفيصل ماوصــل
صــارت 2 ....
3
3ونــص
وبعد ماوصــل ..!!
لولوهـ بقلبهـا : مو معقولهـ يكون قعد بالشغل علشــآن لا يرجع البيــت بسرعهـ ؟؟؟ مووو معقولـه ..
راحت خذت جوالهـا وأتصلت على فيصل اللي مــارد عليهــا ,, رجعت أتصلت مرهـ ثانيــه وهم ماارد
سكرت وهي تقول بحرهـ : لأ ,, آآكيد مو بالشغل .. لو كان بالشغل كان رد علي .... ( تقوم توقف وترجع حليمـة لعادتهـا القديمـه ) .. يمكن سواهـا وتزووج علي !!! ليييش لأ ,, هو يبيهـا من الله
شوي ألا فيصل دأأش وبيــدهـ كيس وقال وهو يستنشق عبير البيــت : أووهـ ؟؟ شسالفـة !!! مبخرهـ البيــت ؟
لولوهـ تروح لـه وهي تتكتف وتقول : شررررفــت ؟؟ ليييش مااترد على أتصالاتي ؟
فيصل : لأني كنت بـــرى أأصف السيارهـ ومب لأزم أأرد !!
لولوهـ : ع الاقل طمني عليييك ؟
فيصل : ماأاكنت أأدري أنج بتحاتيـني أأصلا ,, عبالي وجودي وعدمهـ وآآحد عندج ؟؟
لولوهـ تتخصر : ممكن أأعرف ويـن كنت لهلـ حزهـ ؟!
فيصل : آولا ماني ملزوم أقولج ويـن كنت ؟؟ بس طييب مني راح أأقولج علشان لا تحترقيـن بشكوكج .... كنت عند أأهلي !! ( يمد لهـا الكيس ) هـآآج غــداااج .. أنا تغديــت هنااك
لولوهـ ترفع واحد من حواجبهـا وتقول : شنوو ؟؟ تغــديــت برى !!! والغــدا اللي أنـا طابخته ؟
فيصل بستغراب : طابخته ؟؟ ومن متى أنتي تطبخيييــن !
لولوهـ : من اليـــوم ؟ عندكـ مانع ؟؟
فيصل وهو يحط كيس الاكل ع الارض ويقول : أنتي متى بتتعلميــن تقصرريـن حسسج ؟؟؟
لولوهـ تنفخ من قلبهـا : آآآووووفـ ,, آآسفــه ...
فيصل اللي مستغربـه منها قال : أأنتي فيج شي اليــوم ؟
لولوهـ تروح تاخذ الكييس وتقول : لآ مافيني شي ؟؟
فيصل : غرريبـه ؟؟ قاعدهـ تنطريني ومبخرهـ البيــت ومسويـه لي غدى ... ولا وفوق ذي كلهـ تعتذريــن ؟؟؟؟ شطااري عليج
لولوهـ وهي رايحه المطبخ : ولا شي ,, وماأظن يهمك أأصلا ....
فيصل لحقهـا وهو يقول : وشدراج أنه مايهمني !!
لولوهـ تحط الكيس بالثلاجهـ وتلتفت عليــه : آآدري وخـلآص ,,,,
فيصل ينزل نظرة لتحت ويرجع يطالعهـا ويقول : تدرين خااطري بشنو ؟؟
لولوهـ : شنو ؟؟
فيصل : خااطري حسج هالعــالي يوطى ,, وصدقيني بتكونيـن أأحسـن وووحدهـ بالدنيـا كلهـا
لولوهـ : مثل ماأنـا متقبلتك بعيوبك المفروض تتقبلني بعيووبي ... مب تشب وتنطفي على أأقل كلمـة ....
فيصـل يتجاهل كلامهـأ ويدش وهو متجهـ لجدر اللي ع الفرن ويفتحهـ يشوف شفيــه : ألا شطاابخه لي !!
لولوهـ بحرهـ خفيفـه : مب لك ,,,
فيصل وهو يشم ريحـته : من ريحته يشهــي ...
لولوهـ تطالعه بطرف عينهـا وتقول بتسأل : تبي أنجب لك ؟؟
فيصل وهو يغطي الجدر : لا لا ,, مالي نفس .... خليــه حق العـــشـى ,,,
لولوهـ تفتح عينهـا شوي على وسعهـا : بيــبـــرد !!!!
فيصل أبتســـم لهـا لأول مرهـ من بعد مادروا بالخبر المؤلم : آآحســن علـشــان لا يحرقنــي
لولوهـ ماتدري ليش أأبتسمت لما أأبتســم وماهي ألا دقايق ألا دموعهـا ماليـه عينهــا وصدت عنهـ تخفيهم
فيصل أستغرب من بكائهـا راح لهـا وقال : شــبــلأج تصيحيــن ؟؟؟علشــان ماكليــت غدااج يعني !! خلاص ولا تزعليــن باكلهـ
لولوهـ وهي مازالت خاشـه ويهـا بيدهـا وتصيح : آآآحس أأنـــك متضااايق مننــي .. ومب عارفـه شلون أأرضيـــك ؟
فيصل فرح لكلامهــا رغم أنهـا متقلبـه حييل وأأحيان مايفهم لهـا قال وهو يشيل يدهـا ع ويهــا : ومن قال أأنــي زعلآن ؟؟
لولوهـ تمسح دموعهـا بيدهـا الثانيــه : مــآآدري بس حسيــتك زعلــت الفيــر مني ... ( تطالعه ) فييصل والله أأنـا ماأتعمد أأنــكد عليييك .. بس ساعات أأغــآآر شوي وآآنت ماتستحملني كلللش
فيصل بنغزهـ : شوووي !!
لولوهـ : حتى لو أأني أأغــآر وآآيد ,, هذا طبع فيني ماأأعرف أأغيييرهـ .... آآنـا نسمة الهـوى اللي تمر عليك أأأغــار منـهـا ... شلون عيل لا شفتك أهملتنـي وتغيرت علي ؟؟ آآكيد راح تزيد غيرتي وأأفكااري مابتخلص
فيصل اللي كان عارف أنهـا تحـبـه بجنون ومن جذي تغار وآيد قال : بس يالولوهـ ... حتى الغيرهـ لـهـا حدود ... وأأذاا زآآآآدت تطفففش ! بذمتج لو أأسوي فيج ربع اللي تسوينه فيني .... وأأقعد أفتش بجوالج من ذي ومن هذي .. وأأذا طلعتي لأهلج أأحاسبج على هالطلـعهـ وأأذا لهيتي عني شوي سويييت لج سآآآلفــه ... بذمتج راح تستحمليني ؟؟؟
لولوهـ : آآكييييد لآ بس ....
فيصل قاطعهـا : لا بس ولا غيرهـ ,, هذااج قلتيهـا بنفسج لو أأسوي فيج جذي مابتستحمليــن ..... عيل شلون آآنــا اللي حتى بشهر العسل ماسلمت من غيرتج !!
لولوهـ بدلعهـا المعتاد رغم انهـا مازلت عينهـا مليـانه دموع : زيييـن أأســفــه ...
فيصل يحظنهــا : آآآآآآآآيــه خللج جذي ... ( بغشمرهـ ) .. يلا خلينا نذوق طبــآخج ,,, عسااهـ يضبط معاج هالمرهـ
لولوهـ اللي كانت متعلقـه بصدرهـ قالت بضحكه خفيفه : بيضبط أن شالله ... عجبني طعمهـ ...
فيصل : الاهم أنه يعجبني ههههـ
.
.

بـالشـاليـه

نزل أأحمـــد من الطــراد وورآآهـ عـيــســى
آآحمد وهو يهز راسـه بقوهـ علشــآن ينشف شعرهـا : تصدق لو يطيحون بيدي مابرحمهم ...
عيسى اللي كان مفور أأكثر من أأحمد قال : آآآسكـت ياخي .. بغيت أأذبحهـ لو مامسكتني أأنــت
أحمد وهو يرجع خصلات شعرهـ لورى ويقول ببتسامة ثقـه : طلعت تخاااف علي !!!
عيسى بأحراج خفيف وهو يدفع آآحمد بقوهـ : آآنجب زيييـن ,, أأقولك قلبي طب بريلي من الخرعهـ ,,,,, وذاااك الملسون يقول لي ( يقلد صوته ) سلآم ممكن نتعرف !! .. ( يتكلم بصوته الطبيعي ) دأأش شاات هو وويهـا !!
أأحمد أأطلق ضحكهـ وقال : أأنــت لو شفت شكلهـ وهو يهدد ,,, ( يقلد صوتهـ ) والله لا أأصيحك والله لا تندم والله و والله ....( يتكلم بصوتهـ الطبيعي ) وبعد ماشربته ماي البحـــر قام يصييييح ,, ( أأطلق ضحكهـ من قلبه على منظر الولد ) ياليتك شفت ويهــآآآآ ,,,, جآآن أنسدحت من الضحك
عيسى : خلنــا من طآآريهم اللحيــن ,, ترى للحيـن واصل حدي منهم وودي أأدفنهم .....
أحمد : شعلييييك منهم ... بزراااان ,, شكبرك طاااق العشريــن متنرفز على شويــت يهال أأكبرهم 13 مادري 15
عيسى : زييــن ,, خلآص غيير الموضوع ....
آآحمد على طول : رآآح أأغيرهـ ولا تزعل .... شووف آآبي أأخطب أأختك ..!
عيسى وقف عن المشي وألتفت عليـه وقال : نــعم ؟
أحمد يوقف هو الثاني : آآخطب أأختك جووآآهــر ,,
عيسى عقد ملامحهـ وقال : قصدك جواهـر هي اللي كلمتني عنهـا قبل !!! اللي صعب ترويضهـا ومادري شنو !!
أأحمد اللي راح عن بالهـ هالموضوع قال بعد ماتوتر : لأآآ شدعوووهـ ,,, مب هي .. أأكتشفت أأني ماأأحبهـا ولآ أأفكر فيهـا ذييج ..... وصراحهـ آآبي أستقر فقلت مابلقـى آآحسـن من آآخت رفيجي !!
عيسى يرفع وآحد من حواجبـه : متأكد !
أحمد اللي ماصدق على الله رقع السالفه : آآكيد أأفاا عليك ... أأقص عليك أأنــا ...!!
عيسى اللي كان شبـه مصدق كلام أأحمد قال : يحصل لنـآ الشــرف أنـه نناسبـــك
احمد تشقق : يعني موآفقيــن ...!
عيسى : نشووف رااي الاهل أول ,, وراي جواهــر !! هذا زواج مب كلام فااضي
آحمد ماحب يبيـن خفيف جدام رفيجـه فقال : آآخذوا راحتكم وآنــا آآنــطر ردكم علي !!!
عيسى هز راسـه بتفهم ولا علق ..
الأيـام جــرت وراهـا أيــام
لــحــد ماجــا اليـــوم اللي بيـوصلــون بــه آآبطــالنــا الدوحهـ
بعد ماقضــوا شهــر من أأحلى آآيام عمرهـم ببـاريس
الدولـه اللي أحتظـنـتهم ... وعيشتهم آآيــام لا تنســـى !!
نهــايــة الـجــزء الـتاسـع والعشريـن

الجزء الـثـلاثيـن والآخيـر

" جـنـونـك روعـتـك عطفـك ... ماهو بيديـنـي أنسـآهـم "

دخـلـوا مطـار الدوحه والفـرحـه مرتسمـه بوضوح على محياهم
وطبعا الشنط مع طلال اللي كان ينقـال نظرهـ ع النـآس الرايحـه والرادهـ يحاول يشوف من من أهلهم اللي راح يستقبلهم !
وبعد ثواني قليـلـة آبتســم لما لمح آبــوهـ وبوفيصل وعبدالعزيز وفيصل وعيسى
وأول ماأقتربوا منهم أبتــدى السلام الحـار والاستقبال الأحــر لمشــاعل
بينما طلال كانوا أبوهـ وآخوهـ الوحيديـن اللي أستقبلوهـ بحرارهـ آما عمه وعيالـه كان أستقبالهم لـه بـآرد نوعـاً ما !!!
مشاعل كانت فرحـانه آكثر شي بعيسى اللي يمكن هو آآآكثر وآآحد أشتاقت له من بد أخوانهـا كلهم .. ولما جـو يطلعون من المطـار كانت متعلقـه بأخوهـا
بينما عبدالعزيز ماهد طــلال تم لأزق فيـه ويسولف ويتغشمر معاهـ ويقول له شقد أشتاق لـه ومن هالكلام
وبـرى عند السيـاير أفترقوا طلال ومشــاعل
بعد ألحـاح من بوعبدالعزيز على طلال أنه يروح يشوف أمه لأنهـا تنطرهـ بالبيــت
ومن الصوب الثاني كان الألحاح أأقوى على مشاعل أنهـا تروح لأمهـا وأخوانهـا لأنهـم مشتاقيـن لهـا
مشاعل عانقت عينهـا عيـن طلال تبيـن تشوف أذا راح يرضـى ولــه لا !!
وبأبتسامه وحدهـ على غمزهـ عرفــت أنه موافق ,, فبادلته الابتسامه ... وراحت مع أهلهــا
بينمــا طلال تم وآآقف لحد ماركبت مشاعل السيــارهـ مع عيسى ورآآحــت !!
وبعدهـأ ركب سيـارة أبوهـ اللي جايب معاهـ عبدالعزيز وراح بيتـه علشـآن يسلم على آهلــه
.
.

أفتــرقوا مشاعل وطلال
كل وآحد فيهم سلك شـارع مختلف ,,
لمنطقـه مختلفـه!!
لبيــت مختلف
لكـن قلوبـهم مازالت عند بعض
وعسـاهـا ماتختلف

.
.

بـعــد طريج شبـه طويل من المطـار ليـن بيـت طلال
صفـت السيـارهـ داخل البيــت ونزل منهـا طلال اللي حس بنشوه تغمرهـ لما وطت ريلـه حوش هالبيـت !
عبدالعزيز وهو يطقـه على ظهرهـ : حيــآك في بيـتتك ...
طلال يلتفت على آخوهـ : الله يحيكـ ,,
بوعبدالعزيز بعد مافتح الشنطه مالت السيارهـ قال : بطـولون ؟!! ( يكلم طلال ) أأأمك تنطرك دااخل..
طلال ببتسامه لأبوهـ : اللحيـن بندخل يبـه بس ننزل الشنط,,
بوعبدالعزيز أبتسم لـه لكن حتى أبتسامته مامحت ملامحهـ الجـامده وقال : آآوكي عيل ننطركـ داخل ,, وبالمرهـ خل أروح ابشرك أمك بوصولكـ ( آبتعـد عنهـم لحد مادخل البيــت )
بينما طلال ألتفت على آخوهـ وقال : ماعليك آآمر ,, ساعدني بتنزيل الشنط ..
عبدالعزيز وهو يروح يطلع الشنط : تامر أمر ...
طلال : مايمر عليك عدوو ,, ( شال لـه أخر شنطتيـن )
وسكروا شنطة السيارهـ وهم متجهيـن لباب الصالــه
قبل لا يوصلون لباب الصالـه ألا ام عبدالعزيز طالعه والشيله على راسـها
وكانت واقف عند باب الصاله تستقبل ولدهـا بأحلى أبتسامه ممزوجهـ بحنان الام
عبدالعزيز بهمس : آآستــعد حق التبوس والاحضـان ...
طلال طالع آآخوهـ وضحك بالخفيف : ألا المفروض هي تستعد ( يطالعهـا ) ياأني أأشتقت لهـأ موت !!
عبدالعزيز طالع طلال بنظـرة مليـان حب لأخوهـ ورجع طالع أأمــه
خطوآت قليلـه الا هم دآآخل البيــت
ومثل ماتوقع عبدالعزيز ,,, مايمدي طلال يحط ريلـه داخل البيــت الا هو باحضـان أمه اللي غرقتهـ بالسلام والحــب
أم عبدالعزيز اللي حاظنـه طلال لصدرهـا : شلــوونك يبــه ؟!!! شخبــآآرك ؟
طلال وهو حاظن أمه : الحمدالله يمــه ,, بخييــر .. ( يبتعد عنهـا علشأن يشوف ويهـا ) ,, أأنتي شلوونج ..
أم عبدالعزيز ويدهـا على خد ولدهـا بحنان : آآنــا بخير داامك بخير ياولييدي ...
بوعبدالعزيز اللي كان قاعد بالصالـه : تعــاالــواا كملوا سلامكم هنيي ! وله عاجبتكم وقفت البـاب
طلال بضحكه خفيفه : آن شالله يبــه ,,

مشى مع أمه وأخوهـ لحد الصاله وقعد جنب أمهـ اللي لزمـت عليــه
بينما عبدالعزيز قعد جنب أأبوهـ ,,

شوي ألا هاللي نازل مسرع من فوق ووراهـ وآحد ثاني أأسرع منهـ
وآآكيد عرفتووهم ,, مهند وصالح ,,
مهند وهو ينزل بسرعه من ع الدري : وآآآآآآآآآآآآآآآآآلله حسسسيييت أأنك وصللللللـــت...
صالح لأخوهـ : آآآصلا أأنــا اللي قلت لك أأمس أنه بيجي ,,, لا تجذب
مهند طنش حق هالياهل على قولته ورآح لطلال وحظنـه وسلم عليــه : طلووووووول أأشتقت لك ,,
طلال وهو يوسع لـه علشـاآن يقعد : وآآنــا آآكثر ,,, هـآآ البيــت حلو بدووني !!
مهند بكل ثقـه قال : وآآآآآآآآآآآآآآآآآآآيــــد ( كمل ببتسامه عريضـه ) ممل ,,!!
طلال وهو يطقه بالخفيف على راسـه : ع بالي بعد .....
صالح سلم على طلال وقام يزآآحم مهند علشـان يقعد جنب أخوهـ العود قال : وووخررر شوي خلني أأقعد ,, خذت الكرسي كلــه ...
بوعبدالعزيز اللي كان يراقب فرحة هالصغار بقدوم طلال قال : تعـال ياصبي أأقعد هنــي ( يأشر على الفراغ اللي جنبـه )
صالح طالع أبوهـ وقال برجى : آآآبي أأقعد جنب طلال ,,, من زمــأن ماشفته ... صار لي يمكن سنه
عبدالعزيز بغشمرهـ : بآآآآآل ,, شهــر سويته سنه ؟؟
طلال بثقه وغرور مزيف : فرآآقي موو سهل هههههههـ
عبدالعزيز بلهجه شبابيـه : عـآآش وآآآآآثق ....
طلال أبتسم بالخفيف على جملة أخوهـ وسحب صالح وقعدهـ بحظنه وهو يقول : خلآص ولا تزعل .. آآقعــد
مهند بغيرة قال : شمعنى !!
طلال بتسأل لمهند : شللي شمعنى ؟؟
مهند وهو يدز راس صالح : شللله هو يقعد بحظنك وأنـا لا !!
أم عبدالعزيز بعصبيـه خفيفه لمهند : مهننند !! كم مرهـ هاوشتك على هالحركهـ ,,
مهند لأمهـ وعينه بعينهـا : آآسف ... ( يرجع يطالع صالح ) اأقعد أأقعد ,, أصلا البنــات اللي يقعدونهم جذي
صالح : أأنـا ريــاال ,,,مو بنت !
مهند : آآي أأشوفك رياال !!! ... لو أنك صااج بكلامك جاان مارضيـت على نفسك تقعد بحظن طلال !
صالح طالع طلال ورجع طالع مهند : عآآدي أأخوووي ,,,
مهند وهو يصد عنه : حتى ولو ,,( كمل وهو يسكت صالح ) بس بس أأشوف أأسكت يالبنيوووهـ ,,,
صالح عقد حواجبـه : آآنــا موووو بنت !
مهند يطالعه : أذا مو بنت ... قووم فز وأصطلب وصير ريــآل
صالح وهو يقوم عن حظن طلال : كااني قمت
مهند أنتهز الفرصـه ونقز بحظن طلال اللي مآآت ضحك على خبال هالأثنيـن
صالح لما عرف أنهـ السالفه كلهـا مقلب علشان يقوم هو ويقعد مهند ,,, رجع يزاااااحم مهند على حظن طلال ألااااااااا يقعد
وطلال ضاايع بينهم ,,,
ليـن عطااهم صرخة بوعبدالعزيز هزت كيانهم : ياعيـآآآآآل ,,, ( وقفوا صالح ومهند ) عن خفت العقل وكلـن يقضب مكانهـ آآشووفـ ,,,
طلال وهو يوجه الكلام لأبوهـ : ألا شيخه وينهـا ؟؟ ماأأشوفهـا !!!
أم عبدالعزيز اللي توهـا متذكرهـ شيخه : ووي فديت قلبهـأ ,, هذي نومتهـا من آآمس ع الساعه 8 ؟
طلال : تدريـن أأني راح اجي ؟؟
أم عبدالعزيز : لما كلمتنا أأمس كانت هي نايمـه ,,
طلال وهو يقوم : آوكي عيل بروح أأقومهـأ ,,, ( يكلم الثنائي المرح ) تعالوا قعدووا وعن الهوآآش ...
صالح : أأحنا نبي نقعد معاك ...
طلال : بروح أأقوم شيخه وبرجع لكم
مهند وهو يقعد : آآي قص علينا ,,, بنروح ومنت برآآجع ....
طلال : آآفـآآ عليك ,, قد مرهـ قلت لك شي وماصدقت بـه !!
مهند يطالع طلال : لآ
طلال : خلاص عيل ,, خمس دقايق ,, عشر بالكثييير أنـا عندكم
صالح وهو يقعد جنب مهند ويقول : آآووكي ,,

تركهم طلال وأتجه لدري وصعدهـ بسهولـه لحد ماوصل لطابق الثاني
وسيدهـ توجهـ غرفـة شيخــه
فتح البــاب بحذر وحرص شديد ,,,
لقاهـا نايمـة وليتات الغرفـة مشغلـه !!
هذا طبع فيهـا ماتعرف تنااام والدنيا ظلام ,,
آبتسم على منظرهـا الملائكي وهي نايمــه ,,,
وراح لعند راسهـا علشــآن يقومهـا

حط يدهـ على كتفهـا وهزهـا برفق وهو يقول : شــوآآآآآآخي ,,!! شوشو .... !! بسج كسسسل
شيخه وهي تغطي ويهـا باللحاف وتعطيـه ظهرهـا : آآآآآآآفـ آآبي آآنـاام عزوز !
طلال وهو يشيل للحاف عنهـا بقوهـ ويقول : بـــلآ كسل يلا أأشووووف فزي ,,,
شيخه قامت قعدت تبي تززف ,, بس من عانقت عينها هالوووي فزت وهي تصأأأرخ من الوناسـه وتعلق برقبته : طـــــــــــــــــــــــــــــــــــــــــــــــــ ــلآل ,,
طلال كان راح يختلى توازنهـ بسبب نقزتهـا الدفشه عليــه رجع لورى خطوهـ وحدهـ بسببهـا وقال بضحكه حلووهـ : هههههههههـ ,,, نووومج ثقيييل !
شيخه دمـعـة عينهـا وقالت بصوت مخنوق : آآآشتتتقت لك يالخــآآآآيس ,,,
طلال وهو يمسح على شعرهـا الطويل وببتسامه عريضـه : واللي يشتااق يسب ,,,
شيخه تبتعد عنه وتدزهـ بقوهـ : يالعفــن بغـى يوووووقف قلبي ,,,, ( بفررحهـ ) آآآآآآآآآآآآآآآآآشتقت لللللكـ
طلال : قوومي عيل نزلي تحت معانــا ,, أأنــطرج ,,,
شيخه وهي تقوم من السرير ببجامتهـا الورديـه : والله ماتنزل برووحك ريلي على ريلك ,,,
طلال يمد لهـا ذراعه : آآوكي عيل يلا ,,
شيخه تتعلق بذرااعه وتقول وهي تنأأقز مستانسه : شعووول معااااك !!؟
طلال : لا راحت بيـت أهلهـا تسلم عليهم ,,,
شيخه تمد بوزهـا بزعل خفيف : الدبـآآآ ,, ولا قالت أأسلم على شيخااني ,,,
طلال بضحكه خفيفه وهو يطلع من غرفـة أخته : بروح لها بعد شوي وبجيبهـا لج ,,,,,
شيخه وهي تترك ذرااعه وتمشي جداامه وهي ترجع على ورى بدون ماتشوف وراهـا : عاااد شوف ,, لا تسوي مثل فصول ولد عمي وتاخذ مرتك ببيت برووحكـ ,, بتسكنون معانا ,,,,
طلال : والله على حسب مشااعل ,, أأذا وافقــت كان بهـا ,, وأذا ماوافقت ... رآآحتهـا أأهم ياعمري
شيخه تطق بالخفيف على صدرهـ : مااصخ ,, مب بكيفكم ,,,,, أأنــا صرت حماتهـا ولأزم تسمع كلامي
طلال أزادت أبتسامته وقال بروح حلوهـ : وخروا عنهـا الحماهـ ,,,!!
شيخه وهي توخر خصلات شعرهـا الطويل عن كتفهـا بغرور مصطنع : شعلـى بالك ,,,
طلال اللي قرب صوب الدري قال : زيييـن أأمشي عدل ,, لا تدعميـن شي
شيخه تتخصر وتقول بمرح : خآآيف علللللي ,,
طلال ضحك وقال وهو يتصنع اللامبالاهـ : مب خايف ولا شي ,,, كييييفــــج ..... !!
شيخه زآآدت سرعة خطوآتهـا وهي ترجع لورى وهي تقول بعفويـه : عنــآآآآآآآآآآآآد فيك ,,
ومن سؤ حظهـا أنه الدري وراهـا بالضبط وبغــت أتكرفس من فوقـه لولا طلال اللي مسكهـا بسرعه وقال وهو يضحك من قلب على شكلهـا : هذا نهايـة عناادج ,,,
شيخه طقته بقووهـ على صدرهـ ومن قلب بعد : يالمعفففن ,,, تشوف الدري ورآآي ولا تقول
طلال : علشان أأعطيج دررس لا ينســى ,,,
شيخه أبتسمت ماتقدر تعصب عليـه أصلا مستانسـه بشوفته : مع وييـهــك ,,,,
طلال بعبط : فدييييــت ويهي
نزلوا من الدري وأنظموا للعيلـه الكريمـه تحت ,,
.
.
.
بيـت بوفيصل

دخلـت الصاله ولقــت أستقـبـال حـآر من أمهـا وعمتهـا وأختهـا وحتى سيف
وأستغربت من وجود لولوهـ بينهم !! ... جات وسلمت على مشاعل ببــرود وببتسامه أبــرد
وهي تقول بجفاف : حمدالله ع السلامه
مشاعل اللي أبتسامتهـ كانت راح تتلاشى لكنهـا سرعان مارجعت أرسمتهـا وقالت : الله يسلمج
لولوهـ : الا أأخوي وينه ؟ ماأأشوفه معاكم ؟؟؟
فيصل من نظرآت لولوهـ عرف أنهـا مب ناويـه على خير فتدخل بسرعه وقال : رآآح بيتكم يسلــم على أهلـه وراح يجي ,,,
لولوهـ لفيصل : آآهـاا ,, لــه وحشـه
مشاعل كـانت مقهورهـ من نظرآت لولوهـ لهـا لكنهـا صدت عنهـا وأتجهت مع أهلهـا دآآخـــل علشـآن يقعدون
وتموا فيصل ولولوهـ واقفيــن
فيصل للولوهـ بصوت هادي : تعــوذي من الشيـطــان ,, وخلي هاليمعـة تمر على خيــر !
لولوهـ طالعته وأشاحت بنظرهـا لبعيد وهي تقول مجبوره : آوكي !!
مشــت معاهـ ودخلوا الصاله وقعدت جنب فيصل آكيــد ,,
اللي خذته السوالف والغشمرهـ مع آآختــه ,, وصــآرت مشاعل محور الجلسـه كالعــادهـ !!!!
لولوهـ كانت تطالع مشاعل بنظرآت تطلع منهـأ الشرآآر ,,,
من يومهـا صغيرهـ وهي تغــآآر من مشاعل ....
يمكن لأنه الكل يمدحهـا ,,, بينما هي كله تنزف!؟
وكل كلمه والثانيـه قالوا لهـا صيري مثل مشاعل رغم أنهـا آآكبر من مشـآعل بكم شهــر
والمفروض يضربون فيهـأ هي المثل مب مشــاعل !!!!!!!!!!!!
جنــه هالمشاعل ملاك !! ماتغلط كللش ... ولولوهـ الغلط راكبهـا من راسهـا لساسهـا !!!
وحتى لو غلطـت بنت العم المصون ... مايهاوشونهـا !! مدلعينهـا ع الاخرر ؟
بينما لولوهـ تنزف على أتفه الاسباب .. ؟؟؟؟
وداايمـاً مشاعل الصح ,, وهي الغلط
و لما تكون في مناسبة حلوهـ وتلبس لولوهـ أحلى الثيـاب
وتجتمع بمكان فيـه مشاعل ...
يكون المـــدح كلـه من صــالحهـأ
بينما لولوهـ مالهـا من الطيب نصيييب !!!!
يمكن التفرقـه اللي كانوا يتعاملون فيهـا أهلهـا بيــنهـا وبيــن بنت عمهـأ ذي !!
خلتهـا تكرهـ هالبنت وتغــآآر منهـا بعد
وتحاول قد ماتقدر تكون آآحسـن منهـا بكل شي ...

كبرت هي ومشاعل
ومشـاعل نســـت كل هالتفاهات واللي تعتبرهـا شقاوهـ طفولـه لا أأكثر
بينما لولوهـ مانستهـا .... وكل ماسمعت حد يمدح مشاعل تكرهـا آآكثـــر
فما بالكم اللحيــن ...
وهلـ يمـعـه كلهـا مسوينهـا مخصوص علشـــآن" مشــــآعل "

قطع حبل أفكــارهـا نزول عبدالله من فوق ... وهو مستغرب اليمعه اللي تحت والاصوات المتخالـطه !!
وأول ماوطت ريلـه أرض الصاله وشاف مشاعل آآبتســم لأ شعوريــن ...
عبدالله بفرحه : آآنتي هني وأأنــا أأخر من يعلم
مشاعل اللي كانت مندمجه بالسوالف مع عيسى ألتفتت لمصدر الصوت بسرعه وشافت عبدالله
!!
ماكانت تتوقع تشوف هالابتسامه الحلوهـ تشع من ويهــا ؟؟؟
كانت متوقعه تشوفـه مكشر .. مثل ماتركته ؟؟
وقفت وهي مبتسمـه علشـان تسلم عليــه بما أنه أأقترب منهـا ...
وماهي ألا دقايق ألا عبدالله ماخذهـا بأحضــانه : شعــوووول قسما بالله البيــت مب شي بدوونج ,, الا الدوووحهـ كلهـا مب شي ..
مشاعل زآآدت أبتسامتهـا وغرقت عينهـا بالدموع وحضنته بقوهـ وصــآآحــت
عبدالله بستغرآآب وهو يحس فيهـا تبكي : مشآآعل ,,؟؟ .. شعول شفييج ؟!!! طلال ضرج بشي ؟
مشاعل تحظنـه بأقوى ماعندهـأ وتقول بصوت مخنوق : عبدالله سامحني ,, والله متضايقه لأنك زعلان علي !
عبدالله غمض عيونه برائح لما تأكد أنه مب سبب هالدموع طلال وقال بحنان : آآفا بس آآفااا ,,, يعني ماتعرفيني ؟؟ أأذا بزعل حدي يوميـن ثلاث مااأطولـ ... ؟ ولـه طلال نسـاج طبايعي
مشاعل تبتعد عنه شوي وهي تمسح دموعهـا برآحة يدهـأ : لأ ,,
عبدالله يمسح دموعهـا بسبابته : يلا عن الصيــآآح ,,, ( يقعد ويقعدهـأ جنبه ) ... وقولي لي ,, ويــن الهديـه ؟؟؟
مشاعل تبتسم لـه بحب : الهدايـا كلهـا بالشنطه مع طلال ,,,
عبدالله تنكد من طاري طلال وقــآل : وريلج وينـه ؟ ( ماحب يقول أسمــه )
مشاعل : راح يسلم على عمي ومرت عمي وأخوانه وبيرجع لي ...
عبدالله هز راسـه بتفهم وقال : آآآهــااا ... ( بغشمرهـ يحاول مايبيـن تنرفزهـ من داخل على طلال ) دقي عليـه خل يجيب الهدآآيا معاهـ ,, ( يغمز لهـا ) ماأقدر أستغنـى عن هديتي ترى ...
مشاعل وهي تطلع جوالهـا من شنطتهـا : آوكي ,,, ( تقوم من بينهم وتروح لمكان بعيد شوي علشـان تكلم طلال بما أنه المكان مافيهـا أرسال )
فيصل بغشمرهـ : آالله يالدنيـا ... تزووجنـا وقمنا نحاجي الحبايب بعيييد ؟؟ ( قال " الحبايب " من ورى قلبـه لأنه مازال مب مقتنع بطلال )
مشاعل طالعته بلمحة خجل وقالت وهي تمسح دموعهـا اللي مازالت مغرقـه خدهـا : لأ بس مافي أأرسـآآل ,,
عيسى يغمز لهـا : ترى الحوش فيــه آرســآآآل ,,, ( بنغزهـ ) وقووووي بعد ..
بوفيصل وهو يضحك على شكل بنته اللي أنتهت من الحيا قال : خلآص عوآآآس خل البنت تكلم ريلهـا ...
عيسى : خلاص سكتنــا ...
عند مشاعل اللي سمعت كلام عيسى وطلعت برى لأنه الصالـه كلش مافيهـا أرسال
وبالمرهـ تاخذ راحتهـا بدون تصنت ..

أتصلت على طلال
دقايق ألا هو رآآد : هلأ قلبي ,,,
مشاعل ببتسامه : هلا حبيبي ,,, أقول طلال
طلال برومنسيـه : أنتي تامرين ماتقوليــن ..
مشاعل بصوت هادي وهي مبتسمه بخجل : فديتك مايامر عليك عدو أن شالله ,, وأنت جااي جيب معاك الشنطه الســودهـ الصغيرهـ .... علشـآن أأعطي أهلي هداياهم
طلال تذكر : آآيـه ,, ذكرتيني .... خلآص خلاص راح أأجيبهــأ ... ( بشاعريـه ) بس نطريني هآآ ,, مو أأرووح عن البـآل
مشاعل بدلع تلقائي : مســتــحيــل ..( تغير السالفـه علشـأن لا يغرقهـأ غزل كالعادهـ ) آوكي عمري أخليك اللحيـن لأنهم ينطروني دأخل ... وترى أأنــطركـ
طلال : مابتأخر ,, ثواني وأكون واقف جدامج ,,
مشاعل بضحكه قصيره :هههههـ آآوكيــه
طلال :مع السلامهـ
مشاعل : في حفظ اللـه

سكرت منه عندهـ ورجعت دآآخـــل

.
.
بينما عند طلال اللي أخوانه متيمعيـن حولـه من كل صوب
قال وهو يوقف : آستأذن أأنــا
عبدالعزيز : شدعووهـ ؟؟ توك وأصل ,,,,
طلال : بمر على مشاعل أأعطيـها الهدآيـا مالت أهلهـا .. وبالمرهـ بمر على سلمـآن ... مايدري أني وصلت
بوعبدالعزيز لولدهـ : زيـــن توكل ,,, بس لا تتأخر !
شيخه نقزت : زيييــن وآآحنا ؟ ويــن هدايانا !!!!
طلال :هداياكم بالحفظ والصون
مهند : ومتى بتعطينا ؟
طلال : لما أأجيب مشاعل وآآريح جسمي شوي ,,, راح أأعطيكم ....
مهند : أأنطــر ياحمار ليـن يجيك الفرج
شيخه : آمثالك زفته مثلك ,,, أنجب بس أنجب ..
مهند صكهـا بنظرهـ
طلال وهو ينسحب من الصاله : يلا عن أذنكم
كلهم : أأذنك معاك

أتجه طلال صوب باب الصـالـه وشال معاهـ الشنطهـ السودهـ بما أنه الشنط حطوهـا هو وعبدالعزيز هني ماودوهـا فوق
وطلع من الصـآلــه
وأتــجــه لسيــارته ركبهـا وطلع من البيـــت
صـار لهـأ شهـر ماتحركت من مكـانهـا ..!!

توجه للمنطـقـه اللي يسكن فيهـا سلمــآن آخوهـ قبل لا يكون رفيجـه .. علشـآن يسلم عليــه وبعدهـا يمر على مشاعل ويقعد معاهـا شوي مب حلوهـ يمر خطف على عمه بدون لا يقعد معاهم !!
وبحكم أنه بيـت سلمـآن بعييد ... فأخذ وقت مب طويل وآآيد لحد ماوصل لـه
صف سيـارته جدام هالفلـه الكبيـــرهـ وبنــدهـا
رسم أبتسامه كبيرهـ على شفاتهـ وهو يتخيــل منظر سلمــان لما يطلع لــه
نــزل من سيارتهـ وسكرهـا ... وأتجهـ للبــآب دق جرس مرتيــن ورى بعض وتم ينطر حد يفتح لــه
ثواآني الا الخدامه فاتحه لـه وببتسامه قالت : سلآم بابا
طلال أبتسم لهـا : وعليكم السلام ,, سلمـآن موجود ؟
الخدامه : يس بابا ,, في موجود داخل صالـه ....
طلال : آآوكي خليــه يجيني الميلس ... ولا تقوليـن لـه طلال آآوكي
الخدامه بأنصياع : آوكي بابا ... ( وسعت شوي علشـآن يدخل طلال ويروح الميلس )
بينما هي سكرت الباب وتوجهـت دآخل الفلـه علشـآن تناديه لـه

الخدامه وهي دااشه البيـت ومتجه سيدهـ لمكـآن سلمان اللي فاتح الجريدهـ وحاطهـا جدامهـ على الطاولـه ويتصفحهـا بملل يدور شي يقرآآهـ
الخدامه : بـآبآا .. في نفر داخل ميلس يبي أنتا
سلمان بدون مايطالعهـا : منو ؟
الخدامه ببتسامه عريضــه : مافي معلوووم بابا ...
سلمان سكر الجريدهـ وقام وقف وعانقت عينه ويهـا المبتسم قال بتسأل : شبلاج مبسوووطـه جذي ؟؟
الخدامه تتهرب وهي مازالت شاقه الحلج شبريـن : أأنـا ,, لآ لآ ,,مافي مبسوط ...( نزلت نظرهـا وهي تترك الصاله متجهـ للمطبخ )
سلمـآن وهو يعدل قميصــه : واللـه انج مروووقـه !
طلع من الصالـه وتفكيرهـ منشغل بالمجهول اللي ينطرهـ بالميلس
سلمان وهو يطلع الحوش الكبير ويتجه صوب الميلس اللي شبـه بعيد : من جايني هالحزهـ ؟؟؟ ماأأذكر أأني ناطر أأحد ! ( يرجع شعرهـ لورى بضجر ) يااللـه أأن شالله مب حد من طرف الواالد ! مال خلق رسميـآت
كمل مشي لحد ماوصل لباب الميلس وقف وهو يضبط عمرهـ ,, وبعدهـأ فتح الباب برسميــه
لقـى وآآحد قاعد على الكرسي وصـآد الصوب الثانــي
وهالهيئـه مب غريبــه عليــــه !
الجســـم وطريقـة لبسـه للغترهـ !!!!!
وو .....
قطع أأفكــارهـ طلال اللي ألتفت لـه ووقف وهو يقول بفرحهـ : يامعوود نقعتنـا
سلمان تسللت البسمه تدريجيــاً لويهـا اللي كان متملل حدهـ ,,
وبسرعه البرق راح صوب طلال ونقز عليــه وهو يضحك بصوت عاالي : يااااااااااااااااااالهييييييس ,,,, متى وصلت !
طلال اللي رجع على وري بسرعه رهيبـه زيــن ماطااح قااال وهو يضحك : بل بل بل ,,, بغيييت تسدحنــي ,,
سلمان وهو يبتعد عنه بونـآآسـه ويقول : لآ لآ جد متى وصلللللت !!
طلال وهو يعدل غترته اللي بغـت تطييح من دفاشـة سلمان : توني من شوي ,,, رحت عند الاهل سلمت عليهم ( بغشمرهـ ) وصراحه ماقدرت أأصبر آآكثـر ,, وجييتــك
سلمــان اللي تشع من ويهـا الفرحهـ : يـآآآريــآآآآل ليش ماعطيتني خبر علشـآن أأجيك المطــأر
طلال : كنت بسوي لك مفاجأه
سلمــان وهو يشكي حالـه بنفس نبرة الفرحه : يآآخي والله الدووحهـ ملل بدووونكـ ,,, ماعرف شسوي
طلال وهو يحط يدهـ على كتف رفيجه ويقول بثقه مزيفه : كاني جييـت وبخليهـا لك ونــاســه ,,,
سلمان يدز كتف طلال بالخفيف : رآآآآآآآآآيق أأشوفكـ مع هالوي .. ( يأشر له على الكرسي ) آآقعد أأقعد أأسترريح ... وقولي شصــار وماصار
طلال وهو يقعد ويقعد معاهـ سلمان : شقولك ,,الايام اللي مرت بهلـ شهر .. آحلى آآيــآآم عمري , وحاس أني قدرت أصلح اللي كسرتهـ بيني وبيـن مشاعل ... باقي لي عمي وعيالـه
سلمان : اهم شي مشـاعل ,,, ودامك تقول أنك قدرت تصلح اللي كسرته بيـنـك وبينهـا فأكيد راح توقف معاك وتساعدك بخطوتك اليايـه .. وأظن هالخطوهـ رآآح تكون الاخيرهـ بأذن الله
طلال ببتسامه وهو يهز راسـه بتفهم : الاخيرهـ والاصــعــب ...!!! بعد شوي بطلع من عندك وبمر عليــهم .. وبنشوف شرآح يصير !!
سلمان : وصل لي الأخبار أول بأول ماأوصيـــك ,,
طلال يغمز لـه : آآفـآ عليك ... رجعت علشـآن أأغثـك بهمومي
سلمان بفرحه : عسسسسسل على قلبي ,,,
طلال بـجـديـه وبويـه بشوش قال : تصــدق سلمــآن ماأني عارف شلون أأرد لك جمايلك علي ,,,, أنت سويت لي شغــلآت ... آخوي ماقدر يسويهـا !!
سلمـآن ببتسامه تزيـن ويهـا : وليش ! منت عادني أأخوووكـ ؟...
طلال : آآآكثــر من آآخــو ... أحسك نصفي الثاني !!
سلمان يبي يغير الجو الجدي قال بغشمرهـ وعبط : نصفك الثاني !! تزووجني هههههههههههههههه
طلال ضحك على تعليقـه وقــآل : تنكــــت بعد ,, مع هالوي ,,,




سلمان بضحكه خفيفـه : زييــن ماقلتي لي ,,( يغمز لـه ) شخبار الشقر والحمر والصفر اللي هنــآك !!
طلال بغشمرهـ : آآفـآ بس آفـا ,, غبت عنك شهــر خربوك ربـع السو !!
سلمــآن يضحك من قلبــه : ههههههـ من كثر ربعي ,,, ماعندي ألا أنت ..!!!!
طلال مازال على نفس النبرهـ : عيل شعرفك بالشقر والحمر والصفــر !! آآعترف أأشووفـ
سلمان يحط يدهـ على كتف رفيجـه ويقول مغير الموضوع : شلـــوونك !!
طلال مات ضحك وشاركهـ سلمان الضحك
لحد مادخلت عليهـا الخدامه وبيدهـا صينيـه بهـا قلاصيـن شآي
وحطته على الطاولـه الفخمه اللي بنص الميلس
طلال لهـا : لييش مكلفـه على رووحج .. أأنـا رايح اللحيــن !
جاوبـه سلمان اللي قال : أأنــا مفهمهـا آآي حد يجي الميلس تجيب لـه شآآآي ,,, ويلا أأشوف ماتطلع الا وأنت زآآحرهـ
طلال يطالع سلمان ويضحك بالخفيف : آآعوووذ بالله ,,, زيــن لحد يطقنـا بس
طلعت الخدامهـ بعد ماحطــت الشـآي
بينما سلمان قام أأخذ قلاص شاي ورجع قعد أأخذ لـه رشفـه وطلال يراقبـه بستغراب خفيف ممزوج ببتسامتهـ المعتادهـ
قال سلمان وهو يطالع طلال ويستغبـى : شعندك قااعد !! قووم خذ قلاصك ...
طلال وهو يهز راسـه يميـن ويسار على هبال رفيجه : وأنـا أأقول سلووم حبيب قلبي بيـجيب لي الشآي ,, أأثرك جاايبــه لبطنــكـ
سلمـأن ضحك وقال : بهلـ زمن محد يخدم الثاني ,,, ( يغمز ) حتى الاخوآن ...
طلال قام من مكانهـ وآخذ الشــآي وهو يقول : زيـن شووف ,, ترى بشرب الشآآي وبرووح ... المرهـ تنطرني
سلمان : شدعووهـ عاد ,, توك جاااي ... شنو تتصدق علي بالجيـه !!
طلال : بــآجر بأذن الله بكون عنـــدك ,, لآ تحاتي .. وبجيب لك هديتك
سلمان تذكر : آآي زيــن ذكرتني ,, ويــن الهديــه !؟؟
طلال : بالبيــت مع الأغراض ,,, اليـوم بوزع الهدايـآ ع الاهل وبطلع هديتــك
سلمان بفضول : شنهي هديتي !!
طلال وهو ياخذ أخر رشفه من قلاصـه ويقول وهو يحط القلاص بالصينيـه : باجر بتعرف ,,( يقوم يوقف ) يلا حبيب قلبي أأنـا رآآيح ,,,,
سلمأن وهو يحط قلاصـه هو الثاني بالصينـيـه ويوقف : بس هــآآ مو تقطع ,,,
طلال : أفـآآ ,, لا توصي حريص ... بينا أألوو ,,
سلمان : آآوكي يلا ,,, الله معااك
طلال يسوي روحه زعل وقال وهو يستعبط : شدعووهـ ,, مابتاخذني بحظنك وتودعني بحب وحنــآآن ,,
سلمان بضحكه خفيف : يلا يلا أشوف أقلب ويهكـ ,, آآشوفك تعووودت ...... آآآسف بعديـن مرتي تغــآآر
طلال يضحك : هههههههـ ,, أأبي أأعرف منت نآوي تتزووج !!
سلمان : مأأفكر بالزوآآآآج ولا أأبي أتزووج ... خلني عزآآآبي آآحسـن
طلال : أأنـت ليـن تفتر عليك الوالدهـ وتزوجك غصب
سلمان بضحكه حلوهـ : وآنـا قاعد اأنطرهـا تفتر وتزووجني هي ,,, مرتي أأبي أأمي تختارهـا
طلال بأسلوب شبابي : ياولد يامطييع أأنتــا ,,ههههـ ,, يـلا أنا أترخص وأكلمك أول ماأرجع البيــت
سلمان : اوكي فمان الله ,, وحط بالك على نفسك
طلال وهو طالع : آآن شاللـه ,, سلام ...

طلع من الميلس وسلماآن ورااهـ وصلــه لحد باب البيــت ولما ركب طلال السيارهـ ورآآح
رجع دخـل وهو مستانس اأنه شـآف طلال ,,
بصوت وآآطي قال : عسـآك دووم مستانس ياطلال !!

عند طلال اللي بعد مسـافـه مب طويلـه وآآيد وصل بيــت عمــه
صف سيـارته داخل البيــت بما أنه العـلآقـه تعدلت بينـه وبينهم بنسبـة 8% !!!
ونزل منهـا وهو شايــل الشنطــه وتوجهـ لباب الصالهـ طق البــاب مرتيـن ودخل وهو يقول : دررب ! درب !
بوفيصل : حيــآك ,,

دخل طلال لقــى القعد هــدت تماما ,, بعد ماكانت صاخبــه
قال وهو يحط الشنطه عند باب الصاله : السلام عليكم
كلهم :وعليكم السلام
كـان سلامهـ على عيال عمــه متكهرب حيــل
وبالاخص عــيــســى وعبداللــه ,,, لأنه فيصل أأكتف بنظرهـ خاطفـه على طلال من فوق لتحت وسلم عليـه
بينما عيسى وعبدالله مركزيـن عينهم بعيــنه وتحســون شرار يطلع منهم ,,,
وسلم على مرت عمــه .. وحتى عمـه رجع سلم عليـه مرهـ ثاانيــه
وبما أنه مافي كرسي فاضي ,,, راح قعد جنــب عـيســى
اللي أشاح بويهـا لصـوب الثاني دليل على أنهـ تضايق من جلوس طلال جنبــه
بوفيصل وعينه على طلال : ماقلت لنــا ,, شلــونك ؟
طلال ببتسامه : الحمدالله عمي بخير وتسرك أأحوآآلي ...
بوفيصل هز راسه بتفهم وهو مازالت ملامحه جامدهـ : آلحمدالله ,,
ألتفت عليــه عبدالله وقال بنبرة جاامدهـ أشبـه بالعصبيـه : وآآن شالله مرريح أأختي !! مو غــاثهـا !!
طلال ألتفت على عبدالله وقال لــه بنفس الابتسامه : آآختك عندك وتقدر تسألهــا ,,!
عبدالله ببتسامه على جنب وكلهـا أستهزاء : يمكن أنت محفظهـا شتقــول !!
طلال : شدعوهـ عبدالله ,, يعني ماتعرف أأختك ,,,, اللي بقلبهـا على لسانهـا وماتقدر تخش شي بالساهل !!!!!
أم فيصل قالت تتهرب من هالقعدهـ : اأقوم أأسوي لكم شآآي ,,, ( أبتعدت عن الصاله ورآآحت المطبخ وهي متنرفزهـ من شوفـة طلال )
هــدى الجو بالصالــه اللي كلهـا شباب
والبنــات كانوا فوق متجمعيــن

قطع هدوء هالجو صوت جوال طلال اللي شال جوالـه وقال : آآلــوو ,,! هــلا مشااعل .... آنــا بالصــالـه عندكم .. ( أزدات أبتسامته وقال ) ,, والله !! .. آآوكي نزلي أأخذيهـا ..... لآ أنـا بقعد مع عمي وعيال عمي شوي
آآوكي ... يلا فمان الله .. ( سكر )
ولقــى النظر كلهـ تركز عليــه .. ماحب يتكلم فضل السكــوتـ
كانت القعدهـ متكهربـه حيييييييـــل
محد لـه خلق يتكلم ....
جنـه اللي قاعد بينهم آآبليييس !!

شوي ألا مشاعل نازلـه من فوق على طول شافت طلال وأأبتسمت لـه بحب وقالت : بروح اأعطيهم الهدآآيـا وبنزلـ ,,
طلال أبتسم لهـا وقال : أأخذي رآحتج حبيبتي ,,,
قطع كلام طلال وقوف عيسى المفاجأ واللي شكلهـ أأخر كلمه نرفزته قال : بروح آآشوف الوالدهـ شفيهـا تأخرت ,, ( راح المطبخ وهو يغلى )
بينما مشاعل راقبت عيسى لحد مادخل المطبخ .. ورجعت طالعت طلال وكأنهـا تحاول تصبرهـ على تصرفات أأخوها .... شالت الشنطـه ورآآحت فوق
وهي تفكيرهـا متعلق باللي تحت ,,
متعلق بطلال اللي قاعد بين أأهلهـا ومستحملهـم رغم نظرآآتهم اللي ممكن تذبحــه !!!
يـالللـــه ع الحقد اللي عمااهم وخلآهـم مايذكرون ألا مساوءهـ ,,,
كان زيــن لو يفقدون كلهم الذاكرهـ لو ليــوم وآآحد ,,,, ويقدر يشوفون طلال بنظرهـ يديدهـ
وكأنهـم يشوفونهـ لأول مرهـ !!
كان زيـن لو كل ذييج الذكريات المحزنه ببالهم تنمحي ومايبقـى منهـا شي
علـشـآن يصدقون أن طلال تغـيـــر
اللحيــن بس عرفــت ليش هي فقدت ذاكرتهـا !
فقــدتهـا علشــآن تقدر تسامح طلال
وتقدر تشوفـه بنظرهـ غيييــــر
تقــدر تتعرف على طلال اليديد الخـآلي من العيــوبـ
وتحس بأهميتهـا عندهـ ,,
ولما رجعت لهـا الذاكرهـ
رجعت لهـا مب علشــآن تزيل الستار عن طلال الاخر
طلال الوحش !!
لأ ,,,, رجعت لهـا علشــآن تقدر تجمع بيــن الشخصيتيـن
وتشوف ,,, تقدر تسامح وتنسـى ولـه !!!!
والحمدالله ... قدرت تنسـى بعد ماشافت صدق نواياهـ وطيبة قلبـه !

توقفت أفكارهـا لما توقفت خطواتهـا عند باب غرفتهـا اللي متجمعيـن فيهـا البنات
دخلت وهي ترسم أبتسامه مصطنعه على شفاتهـا وتقول : كاهي الهـدآيـا وصلــت
سيف نقز مستانس : الاآآآآهـ جبتي لي هديــه ؟؟
مشاعل بروح حلوهـ : وآآنـا أأقدر أأنســآك !!؟
جواهـر : يلا بسرعه وعن الهذرهـ الزآآآيد نبي نشوف هدايانــا ,,,
حطت مشاعل الشنطه ع الارض وفتحتهـا كانت مليـآنه هـدآيــا ,, وعلب صغيرهـ
مشاعل اللي قاعدهـ على ركبتهـا ع الارض جنب الشنطه قالت وهي تسحب أول هديــه وتقرى الاسم المكتوب عليهـا : آآآآممم .. هذي لعمتي حبيبتي ,,, ( تمدهـا لعمتهـا ) تفضلي
لطيفه وهي تاخذ الهديـه المغلفــه : تسلمييييــن حبيبتي ,,,
مشاعل وهي تطلع علبـه ثانيــه آآكبر شوي : وهذي بعد لج ,,, ( تطالع عمتهـا ) بس ماتفتحينهم اللحيــن ,,, بعديــن فتحيهم لأني أأستحي هههههـ
جواهـر بغشمرهـ : ههههههـ من شنو تستحيييــن !!
مشاعل : ماادري أستحي وخلاص ,, ( طلعت ميكي ماوس وقالت وهي تمدهـ لسيف ) شوووف عااد هذا لك ,,, لوعت جبد طلال ليــن شريته ..
سيف يسحب ميكي ماوس من يد مشاعل ويقول بفرح وهي يناقز : ألاآآآآآآآآآآهـ حلووو ,,
طلعت كيسـه بهـا بدلـه حلوهـ مع أكسسواراتهـا ومدتهـا لأختهـا وقالت : وهذي لج ,,, عاد مادري أذا على مقاسج ولـه لأ ,,
جواهـر وهي تشوف البدلهـ وتقول بأعجاااب : يآآآآآآآآآآآآآآي والله حلوووهـ ( تطبع بوسـه كبيرهـ على خد أختهـا وتقول ) مشكوووورهـ
مشاعل اللي ويهـا صار حمر من الاحراآج قالت : صبري ووي ! ,, باقي لج هديــه ( تطلع لهـأ علبــه وتمدهـا ) هذي الهديـه صدقيني بتشكريني عليهـا ,,
جواهـر بفضول وهي تشيل الغلآف اللي مغطيــه : خليييني أأشووفـه
مشاعل بسرعه : لآآآآآآآ مب اللحيــن ,,,
جواهـر وهي معاندهـ : ووي أستحي ليــن تذوبيـن ماعلي ,, خليني أشوف هداياي مافيني صبر ( واأول ماخلصت فك الغلاف صرخت بوناسه من هالهديـه الرائـعه وتعلقت بمشاااعل ) مشكووووووووووووووورهـ يالدبـه
( تبوسهـا بقوهـ ) مشكوووووووووووووووورهـ ,,
مشاعل وهي تبتعد عن جواهـر وتقول بفرحهـ : آآدري أنج مدمنـة مكيآآآج ,, فجبت لج هذي ..... عاد مب نفس مالوتج أم 20 و25 ,,, هذي مااركهـ ..
جواهـر وهي تناقز : ههههـ والله بروح أأسوي الهوآآيل فيهـا ....
مشاعل ضحكه وهي مستانسـه لفرح أختـهـا وطلعت هديـه ثانيـه وكانت للولوهـ مدت لهـا العلبـه وهي تقول : وهذي لج !!
لولوهـ ماتوقعت أنه مشاعل تجيب لهـا شي من جذي أرتسمت ملامح الغرابـه على ويهـا لكن بسرعه رسمت غرورهـا وتعجرفهـا وهي تاخذ العلبـه الصغيرهـ وقالت بأسلوب مستفز : مشكورهـ !
مشاعل ماأهتمت لأسلوب لولوهـ لأنهـا ماتبي تعكر مزاجهـا معاهـا فطلعت الهديـه الثانيـه وكانت عبارهـ عن كييس بهـا ملابس بحجم صغيير !!!
لولوهـ وهي تشوف الملابس اللي كانت لولد صغييـــر .. والثانيـه كانت لبنت صغيرهـ طالعت مشاعل وقالت بستغرآآب : هذي ثيااب يهااال !!
مشاعل تبتسم لهـا بالغصب بسبب أسلوب لولوهـ المستفز قالت : آآدري أنهم ثياب يهــال ,, قلت أأجيبهم لج علشــآن لا جبتي ولد ولــه بنت تلبسينهم آآيااهـا ,, عجبووني مووووت ,,
لولوهـ أنصدمت من رد مشاعل وأأمتلت عيونهـا دمووع لما تذكرت عقمهـا وحذفت الهديــه على مشاعل وهي تقول بغضب : وووومن قــآآآل لج أأني أأأبي أأجيييب عيــآآآل !!
مشاعل اللي أنصدمت من ردت فعل لولوهـ وأنحرجت بعد وبنفس الوقت عصبــت قالت : زييييييـن ليييش تحذفينهم علييي جذي ,, قولي ماأأبيهم وخلاص
لولوهـ بعصبيـه بعد ماأستقرت دمعه على خدهـا : ماآآآبيييييهم ,, مآآآبييييييييهم ....( تغطي ويهـا بيدهـا الثنتيــن وتصيييح من قلب ) حرآآم عليييج ..
مشاعل أستغربت من صيـآح لولوهـ مثل ماأستغربوا الكل منهـا
لطيفـه وهي تحط يدهـا على لولوهـ اللي قاعدهـ جنبهـا وتقول بتسأل ممزوج بحنانهـا : لولوهـ شفييييج ... شفيج تصيحيــن !!
جواهـر بغضب لأنه لولوهـ أهانة أختهـا قالت : آآآنتي شفيييج كله تبيـن تتهاوشيـن مع مشاعل وخلاص ,,, صج حقــوووودهـ ومافي قلبج ذرة رحمهـ ,,, هذي جزااهـا جاايب لج هديـــه والله لو أأنـا مكانهـا ماأفتكرت فييج
.... المفروض تستانسيـن انهـا تذكرت عيالج المستقبليــن وجابت لهم شي من هنـآآك .. بس الظاهـر منتي كفــووو
مشاعل اللي عصبـت هي بعد من لولوهـ وقالت وهي تشيل الثياب اللي طاحت من الكيس وتردهم داخل وهي تقول : آآنــا الغلطانهـ اللي قلــت بجيب لج شي ,,
لولوهـ ترفع ويهـا وتصرخ بغضب وهي تصييح : ماطلبت منج تجييبيـن لي هديــه ,, ماأأبي منج شي ... آآدري أأنج متعمدهـ تسوي هالحركهـ علشـآن تحسسيني بالنقص .. آآدري فيييج
مشاعل عقدت حواجبهـا وهي مب فاهمه قصد لولوهـ من كل هذا : آحسسج بالنقص !! ليش شمسويـه لج آآنــا ... كل اللي جبته هدييـــه ؟
لولوهـ بنفس نبرة الصوت العاليـه الغرقانه صياح وألم : ومالقيتي ألا هالهـــدييييــه ,,!
مشاعل وهي ترد الهديـه داخل الشنطهـ وتقول بتنرفز : خلآآآآص أأسفه .. أأعطي الهديـه لوحدهـ تستحقهـا آآحسـن لي .... ( تشيح بويهـا بعيد عن وي لولوهـ وتقول وكأنهـا تأنب نفسهـا ) أنـا اصلا ليـش جبت لج ثيــآآب
حق عياالج ,, وآآآنتي أأصلا ماااعندج عيــآآآآآآل !
لولوهـ تحط يدهـا الثنتيـن على أذنهـا وتقول بصوت يعور القلب : بـــــــــس ! حرآآآم علييييج والله حرآآم
لطيفه كانت مستغربـه من صياآح لولوهـ حظنتهـا لصدرهـا وقالت : يمــه شبلاج تصيحيـن جذي ,, كل هذا علشــآن شويـت ثيااب جابتهـا لج ؟؟
لولوهـ تبعد راسهـا عن صدر عمتهـا وتقول بصوت يعور القلب غاضب : آآآنـــا ماأأأأأأجييييب عيآآآآآل ,,, آآنـا عقيييم .....
ألتفتوا لهـا كلهم بصدمــة
ومشاعل أأنذهللـــــت من هالخبر !!!
لولوهـ عقيييم !!.. من جذي عصبت وتنرفزت من الهديــه ؟؟؟؟
لولوهـ تكمل بغضب : هذول ألبسهم لمـــن ؟؟ هاااا ,, قولي لي .... آآلبس من هالثيـآآآآآب ؟ وآآنــا أأصلا محروومه من نعمة الضـنـا !!
مشاعل اللي كانت منصدمه ومنذهله من كلام لولوه قالت بصوت هادي : آآآســفــه لولوهـ ,, والله ماكنت آآدري !!
جواهـر قامت ورآآحت صوب لولوهـ وحظنتهـا وهي تقول : سوووري لولو ,,, والللله مادرينـا ألا توو .. محد قالنــا !
لولوهـ وهي بصدر جواهـر قالت بحرقـه : ليييش تبــون تعررفوون !! .. علشــآن تدورون لفييصل وحدهـ غيري ,, وحدهـ تقدر تخليـه يصير آآبو
مشاعل لأول مرهـ قلبهـا يرق على لولوهـ راحت صوبهـا وقالت وهي تمرر يدهـأ على شعر لولوهـ : شدعوهـ ,, مستحييل نسويهـأ ....أأنتي منا وفيــنــا
لولوهـ تضحك بسخريـه : طلال اللي منكم وفيكم شوفوا شسويتوا فيييــه ,, وأأهلج للحيـــن ماغيروا معاملتهم لـه ..... يعني مب قادريــن يزوجون فيييصل ويخلونهـ يطلقني
لطيفه وهي تحاول تهديهـا : شهـلـ كلام يابنتي ,,,,, أحنا أأهلــج
مشاعل مسكت يد لولوهـ وحظنتهـا تهون عليهـا بينما لولوهـ مامانعت !!!!
ظلـت تبكي بصمــت

وبرغم من هالجو كان سيف مب معاهم
لاهي باللعبــه اللي جابتهـا لــه بنت عمــه
ومستانس عليهــــا ...!!!



بعد دقايق مرـت أبتعدت مشاعل عن لولوهـ اللي تقريبـاً هدـت
وقفت على طـولهـا وهي طالعه من الغرفــه ومسكرهـ البـآب وراهـا
جواهـر بتسأل : وويــن رآآحــت !!
مشاعل تتنهد : عمرهـا مابتتغير !! .. تكرهني مادري لييييش ؟؟
لطيفـه وهي تحاول تلطف الجو : المهم حبيبتي لا تشغليـن بالج ,,, وقومي نزلي قعدي مع ريلج !!
مشاعل ترجع خصال شعرهـا لورى : آن شالله ,,, بس أنتوا مابتنزلون !؟
لطيفـه : بلا بننزل ,,, جايـن ورآآج
سكرت مشـاعل الشنطــه وخلتهـا بالغرفــه وطلعت من غرفتها ونزلت بخفــه من الدري
وأول مالمست ريلهـا الارض ,, أتجهـت للمطبخ ...
لقـت أمهـا تسوي الشـآي وعيسى متسند على أحدى طوف المطبخ وهو عاقد ملامحه بغضب خفيف محليــه
مشاعل رآحت صوب عيسى وقالت بهمس : هذا وآنـا توني اليـوم جآيـه وأنت مكشر جذي !!
عيسى : غصبـاُ عني ,,,
مشاعل بنفس نبرة الصوت الواطيـه : بس ياعيسى أنـا مرتاحه معاه وعايشــه أحلى آآآيام عمري بقربــه ,, ليش منت رآضي تقتنع
عيسى يحط عينه بعينهـا ويقول : لأنه مافي شي يخليني أصدق أنج مرتاحهـ معاهـ ,,, شللي يضمن لي أنه ماهددج انج ماتفتحيـن حلجج بحرف جدامنـا
مشاعل تتكتف وتقول : لو أنه مهددني على قولتك ,, صدقني كان أول ماوصلت هني أرتميـت بأحضانكم علشـآن تحموني منهـ ,,لأني أأدري أنكم تنطرون الزلـه عليه ومنتوا راحميــنه !!,, ماراح أألزق فيـه زيــآآدهـ وأأمثل عليكم أني مرتاااحه !!!!؟؟ ..عيسى ... لآ تحلل الامور دايماً بقلبك ,,,,, فكر بعقلك تجاهـ طلال لو مرهـ ووحدهـ !! منت بخسرآآن شي ؟؟
عيسى يغمض عينه بغضب خفيف يحاول يخفيــه : مب قاادر ,, تعرفيـن شنو مب قــآآدر ,,,, كل ماشفته تذكرت اللي سووآآهـ ,,, ( يفتح عينه وهو يقول ) بأسبابه بغيت أأخسرج !!!!
مشاعل تبتسم له : وبأسبابـه أأنـا أأسعد أنسانه بالكـــون !
عيسى صد عنهـا بدون لا يرد ,,
مشاعل تحط يدهـأ على خدهـ وتقول برجى مغلف برقتهـا : علشــآآنــي ,,, عطــه فرصــه ! فرصـه وحدهـ بس .... وشوف بنفسك أذا تغير أو لا
عيسى وهو ينزل يد مشاعل برفق : ماأأوعدج ,, بس بحاول ,,,,,
مشاعل تبتسم له بفرحه خفيفـه : وياليــت تبدأ من اللحيــن ....
عيسى : بــــس ,,,
مشاعل برجى : تكــفــى ,,,
عيسى وهو ينفخ بأستسلام : حااضر ,,, بس هآآ .. أأقل غلطه منه ممكن تدفعه حياتهـ
مشاعل : هذا أأذا غلط ,,
عيسى : آآشووف وآآآيد وآآثقـه فيــه
مشاعل بحب : لأنــي آآحبــه ,, وآآدري أنه ماراح يخيب ظني فيــه .... تدري ياعيسى .. هالشهر اللي قضيته معاهـا كان أحلى آآياام عمري .. صدقني ماعمري فرحت هالكثر !!
عيسى وهو يبتسم لهـا : عسااهـا دووم هالفرحهـ
مشاعل : راح تدووم أن شالله ,, أأذاا حبيتوا طلال مثل ماأأحبــه ...
عيسى : يصير خير أن شالله
أم فيصل وهي تشيل الصينيـه اللي بهـا قلاصـات على عددهم : بطولون وأنتوا تتساسروون !
مشاعل وهي تترك عيسى وتروح صوب أمهـا وتاخذ عنهـا الصينيـه : عنـــج يمــه ,,
عيسى وهو يكلم أمه : ماكنــا أنتساسر ,,, كنا نتكلم بصوت مسموع ,,
أم فيصل : مسموع لكم ,, مب لي ,,,,, ( تتنهد بضيق ) .. الله يصبرني على وجود طلال
مشاعل بحزن خفيف : يـــــمــــه !
أم فيصل لبنتهـا بحنان ممزوج بخوف خفيف على بنتهـا : شلللي يمه ,,!! يابنتي أنا قلبي مب مطمن لهـل زوآآآج .. حاسـه أنه هالطلال رآآآح يدمرج !!
عيسى وهو يحوط أمه بيديـنه ويقول بعد ماألقـى نظرهـ على مشاعل : يمكــن تغييير !
مشاعل شعت أبتسامه بويهـا النـاعم لما سمعت رد عيسى على أمهـأ ,,,,,
يالله عساهـ يصدق كلامهـا ,,, ويتاكد من نفســـه
طلال ماراح يدمرهـا آآآآكييييـــد
هو يحبهـا ,,
واللي يحب ,,,
مستحيييييل يدمررر أأو يؤذي اللي يحببببــه !!

طلعوا من المطبخ على الصالــه
ومشاعل تمد الشـآي لأبوهـا وأخوانهـا ,,, وأأخيرآ وصلت لطلال ومدته له
عطتـه قلاص الشاي مالــه وهي مبتسمه لـــه بحب ,,, وحطت الصينيـه على الطاولـه
ورآحت قعدت جنبـه على طــولـ ,,
سوآآآلــف تجيبهم وسوآلف توديهم
خاصـه لما جات مشاعل وأبتدت تسولف بسوالف متعددهـ عن هالشهر اللي قضته بباريس
وتقول لهم موااقف متعددهـ ,, منهـا المحرجهـ لطلال ,, ومنهـا الحلووهـ
بينما عيسى كان يراقب طلال اللي كان يسولف ويرجع يطالع مشاعل بحب
كــآنت نظرآآت طلال لمشاعل كلهـا حب وحنــآآن ,,
كــان بايــن من نظرآآته لهـا أأأنه يحبهـا ومن قلب بعد ,,,
خاصه طريقـة تفحصـه لوي مشاعل وتدقيقـه بــه ,,, وكأأنهـ يبي يحفظ ملامحهـا عدل !!!
عيسى وهو ينزل نظرهـ عن طلال ويقول بقلبــه " آآخــآف أأصدقك,,, وأأنصدم فييك !!!! "
قال بوفيصل بعد ماأنتهـت بنته من حديثهـا : ألا مادريتي !!
مشاعل بحماس : شنــو !؟
بوفيصل : أختج جوآآهــر أنخطبببـــت !!
جواهـر نقزت وقالت بسرعه : مااااأنخطبببت يتغشمر معااج ,,
عبدالله وهو يضحك بالخفيف : هههههـ أأحمد ولد الجيرآن ,,, خطبها
مشاعل بفرحه لأختهـا : والله صج !! مبروووكـ
جواهـر بأحرآآج : يالله ,,, على طول سويتوهـا خطبــه !!! كلهـا كلام بس
عبدالله يحاول يحرج أخته : كلام وبس ,,, بس هالكلام ... راح يصير حقيقــه أأخر هالشهـــر ,,,!
مشاعل تبتسم بفرحه : وشحقـه ماقلتي لي جوجو !؟؟
جواهـر تحاول تغير هالموضوع اللي تنحرج منه : حتى عبووود خطـــــــب ... ( تقز عيسى ) وعيسوووهـ بعد
مشاعل تطالع أخوانهـا : يــه !! هذا شهر غبته عنكم وكلــن خطب ,,, لو أأغيب عنكم سنه شيصير !!
عبدالله بغشمرهـ : بتشوفيـن عيالنــا هههههههههـ
طلال يحاول يدخل نفســه بالموضوع بدل قعدته جنه هو والكرسي وآآحد : ومن سعيدات الحظ !!
عبدالله ألتفت على طلال وقال بنبره خفت فيهـا غشمرته : بنت جارتنــا ,,!
طلال بتفهم : آآهــا ,,, ع البركهـ أن شالله
عبدالله : الله يبارك فيك ,,,
طلال يوجه كلامه لعيسى : وعيسى !!
عيسى يطالعهـ ويقول بلهجه حاول أنه مايبيـن حقده فيهـا علشـان عيون مشاعل : آآآآخــتــــك !
طلال تفاجأ بالبدايـه بس هذا مامنعه أنه يبتسم : والله !!! ... مبـــروووووكـ ,, لايقيـن على بعض أثنينكم ...
عيسى يبتسم لـه أبتسامه واحد مغصوب : مثل ماأنت ومشاعل لايقيـن على بعض !!
طلآل يحاول يتجاهل قصد عيسى وقال وهو يضحك بالخفيف : الله يوفقكم ,,,

رغم هالجو اللي يسودهـ الفرح مع وجود بعض التكهربـ بــه
كانت لولوهـ فوق بالحمام ( الله يعزكم ) تغسل ويهـا من علامات البكــى
وكل ماتتذكر أنهـا كانت بصدر مشاعل من شوي تنقهـر وتحتر ,,
وأول ماأأزالت ملامح حزنهـا بكم رشه من الماي ,, طلعت من الحمام وهي راجعه غرفـة مشاعل
وتحاول ترجع ترسم كبريائهـا على ملامحهـا علشان ماتبيـن لمشاعل أنهـا بتقدر تتغلب عليهـا ,,لكنهـا لما دخلت مالقت حد !! تأكدت أنهم نزلوا تحت
راحت مسحت ويهـا بفوطه صغيرهـ لقتهـأ معلقــه
وبعدهـا نزلت تحت تنظــم للجلســـه ,,,
والظاهـر ,,, أنه محد أنتبه لعدم وجودهـا !!! غير فيصل طبعاً

مــر الوقت سريــع بالنسبـه للبعض
وقاموا مشاعل وطلال على أنهـم بيروحون البيــت علشآن يرتاحون
وآآحتمــال يجونهم العصــر ,, وهالمرهـ مع الاهل كلهم !!!
طلـعــت مشاعل وهي تمشي جنب طلال ,,, اللي كان شايل شنطــة الهدايـآ
وودعــت أهـلهـا عند سيارتة ريلهــا ,,,
صاحبوهم بوفيصل وأم فيصل وعيسى وعبداللــه وفيصل
ركبت مشاعل السيــارهـ .. بينما طلال فتح شنطـة السيـارهـ وحط بهـا هالحمل الشبــه ثقييل بيدهـ وسكرهـا
توهـ بيتوجه صوب باب سيارته ويركب ألا عيسى بويهـا وقال لــه بدون مايبتسم بس بلهجة كلهـا ليــن : حط بالك على أأختي ,, ترآآهـا أأمانه عندك
طلال طالع عيسى وهو يقول : لأ توصي حرريص ,, آختك بعيوونـــي .....
عيسى : آتمـنـى ! .. ( يمد يدهـ لطلال ) مع السلامهـ ,,
طلال نزل نظرهـ ليد عيسى بستغرآب ورجع رفع نظرهـ لملامح هالريـأل وقال وهو يسلم عليـه باليد وكأنه غريب : مع السلامـه ,,!!
أبتعد عيسى عنه وركب طلال السياره وحرك وهو يطلعهـا من البيــــت وعينه على عيسى !! مستغرب من تصرفــه

كلهـا دقايق ألا هم وآآآصلييييــن البيــت
ومايحتاي أأقول لكم الأستقبال الحــأأأمي لـ مشاعل من صوب عيال عمهـا ومرت عمهـا
توجهـوا غرفـت طلال .. اللي راح تكون من اليوم وساير غرفته هو وزوجته

دخلوا وأرتاحوا من بعد هاليوم الطويل المتعب
وكلــن حط راســه ونــآآآآم ,,, علـشــآن يريحــون شوي
.
.
.

بيت بوفيصل

عند جواهـر اللي قاعدهـ تلاغي على راس عبدالله منقهـرهـ : وأنت شحقه تقول لهم أني أنخطبت حق أأحمد !! على كيفك هوو
عبدالله اللي كان بغرفتهـ يطالع روحه بالمنظرهـ : بعد ماتبيـن أأختج تدري !؟؟
جواهـر : جاان قلت لهـا عن خطووبتك ؟؟ لأزم تحطني بالوآآجهه !؟
عبدالله يلتفت عليهـا : والله سالفتج هي اللي بالوااجهه على قولتج ,, وبعديــن أنا وعيسى خطوبتنـا وزواجنا راح يكون بعدج ...... ليديز فيرست يبلفيـت
جواهـر تتكتف : بس حتى ولو ,,, الريال ماصار لـه كم يوم من خطبني على طول سويتوني موافقــه ماخليتوني أأأفكــــر بالموضوع ,,,!!
عبدالله يقرب صوبهـا ويقول : أولاً الريال صار لـه من طلب أيدج أأسبوع واليــوم بيكمل الاسبوعيــن,, ومحد رد عليـــه .. مو كم يووووم !!!.. وأأظـن هالفترهـ كااافيـه عليج ...... ( بجديـه فيهـا أحرآج حق جواهـر ) وبعديـن شووفي جواهر ,, أعترفي أنج موافقــه وقصري المشوآآآر !!! مب لأزم كل هالتمثيليـه ؟؟
جواهـر تعقد ملامحهـا بأحراج خفيف تتصنع بـه الغضب : شووف أأذا هو يبيني صج خل ينطر ليــن أأفكـــر بالموضوع عدل ,, هذا زوآآآج مب لعبــه
عبدالله : هالكلام روحي قوليــه لأخووج ,,, لأنــه هو رفيجــه مب أأنــا ,,, ( يمسك الباب ) واللحيــن توكلي لأني أأبي أأنـــاام ,,, تمسيــن على خيييير ( سكر البــاب بويهـا وقفلـه لأنه عارفـها عدل رآح تدخل مرهـ ثانيـه )
جواهـر تطق الباب طقه وحدهـ من قلبهـا : سخيييييف !
رآآحــت حق عيسى بغرفته ودخلــت تبي تكمل تحلطمهـا على راســه لقتــه منسدح على ظهرهـا ويتكلم بالجــوآآل ,,
جواهـر تتنحنح بصوت عآآلي : عيسووهـ ,,
عيسى يصد عنهـا وهو يكمل كلامهـ
جواهـر تطق البــآب براحة يدهـأ ممـا يطلع صوت مـــــزعج : آآآكلمك آآآنــــا !
عيسى عقد ملامحه بدون لا يطالعهـا وكمل تجاهل لهـا
جواهـر تطق بطريقـه اأقووهـ : عن التصييييييييمخ عيسوووهـ وأأسمعني ,,
عيسى ياخذ غرشـة الماي اللي جنبــه ويفرهـا على جوآآآهــر بكل قوووته : صمــــخ ياخذ سمع عدووج قولي أأميييييــن ,,, ( يقووم يقعد ويقول بتنرفز ) ماتشوفيني أأتحجي بالجوآآآل ! ماتعرفيـن تصبريــن
جواهـر اللي بغت تصيدهـا الغرشـه لو ماأبتعدت : زييييــن آآبي أأكلمك
عيسى : لا سكرت ,, يصير خيييير ... يلا أأشوف فارجي
جواهــر : ماني مفارجهـ ألا لما تقول لرفيج العاااازهـ ,, أأنــي أأبي أأفكررر للحيـن مااتخذت قراري ..... ولا تصيييير لي سخييف وتقول له وآآفقــت ... لألألأني أأبي أأخذ وقتي وآآنــا أأفكـــر سامــ‘ـع ,,!! اللحيـن بعد ماتسكر من هذا اللي معاكـ تدق على الصاحب الغالي وتوصل له الكلآآم ,,,,,, أذا يبيـني يصبر لييييــن آآخذ وقتي بالتفكيييير
عيسى وكأنه حقد عليهـا قال وهو يبعد الجوال عن أأذنه بهمس : يااااااااااااااااااااااااعمـــى ,,, هو معااااااي ع الجــوآآآآآآآل يعلج العآآآفيــه !
جواهـر أأنصدمت وأنحرجت بنفس الوقت وقالت ترقــع بس هالمرهـ بصوت وآآطي هي نفسهـا ماحست فيــه : عاادي خل يسسسمع ,, شصاار يعني .. ( طلعت من الغرفــه وهي ويهـا أألــوآآآن )

" آآآآمبيـه سمعني ,,!! اللحيــن شبييقووول !؟؟ آآكيد رآآح يــهــون عن سالفـة الزوآج والخطوبــه ..... ( يقطع عقلهـا هالتفكير البايخ ويقول ) وأأذا هون !! شنو بتنتهي الدنيــأأ
هذي هي اللحظه الحاسمه واللي بتعرفيــن طيب نواياهـ ,, أأذا بيصبر ولــه بيمل ؟؟؟ وبعديــن حتى لو سمعني شصــار يعني عااادي ,,,,, يمكن يحس على دمه ويتوقف عن الحنــهـ على راس عيسى
... بس لحظة ؟ يمكن هو ماجاب طااري لهم من خطبي !! وعيسوهـ وعبوود هم اللي قاعديـن يستعجلوون ردي .. وأنـا وعليآ على حالي ماخذهـ مقلب بروحي عبالي مهتم فيني ولـه مفتكر !!!!
صج أني غبيـــه "

نزلـت من الدري وهي تفكيرهـا كله منحصر على اللي يدور ببال آحمد هاللحظــه !!
ماتدري ليش مب رآآضيــه تقتنع أنهـ يحبهـا ,, رغم كل تصرفاتهـ معاهـا ....
تذكرت أأول مرهـ ألتقت بـــه ,,, شنوو كـآآن وقــــــــــــح !!

"
فتحت البـــاب الا بشـــاب وسيم لكن شكله مايريح كلـش( أكيد عرفتوهـ)
قال وهو يشيل اللزقــه اللي حطهـا ع الجرس : سنـــه ليـن تفتحوون ؟؟
جواهـر بغضب : جذي النـــاس يطقوون الجرس ...
الشـاب وهو يطالعهــا بنظرات من فوق لتحت وقال بصوت هادي بعد ماركز على ملامحها: هـلا واللـه
جواهـر اللي مازالت معصبه : لا هـلا ولا مسهـلا .. شتبي ؟؟؟!!
الشـاب : جذي النـاس يكلمون جيرانهم اليداد
جواهـر : والله جيرانـا اليداد المفروض يحترمون جيرانهم مو حاط لي لزقه ع الجرس ... ماعندك صبع ؟؟
الشـاب اللي عاجبه الوضع قال : صبعـي يتعب من الجرس ... قلت أحط لزقــه أأحســن
جواهـر اللي كانت تتميز بجرائتهـا الكبيرهـ: شتبي أخلص ...؟؟؟!!
أحمد : جاااي أرد لكم قشكم
جواهـر : ماأشوف بيدك شي ؟؟؟!!! تستعبط أنت ؟
أحمد قرب شوي من البـاب : شفيــج الله يهداج كلتيني .... حشى مو لســـان عليج
جواهـر اللي رجعت خطوهـ للورى لما قرب قالت : بتقول شعندك ولـه شلون ؟
أحمد يغمز لها : يعجبونـي البنــات الجريئات ...
جواهـر : صج أنك قليل أأأأأدب ... ( دخلــت وسكرت البــاب بويهـا )

أحمد ضحك شوي وراح بيتــه "

ماتدري ليش أبتسمت لهلـ موقف ,, وحست بشي داخلهـا تحركـ لما تذكرته !!!
طلع من باب الصاله على الحديقــه ألقت نظرهـ على باب الشارع لقته مسكر !! تطمنـت وراحت تمشي بخفـه للحديقــه لأنهـ مو بعيدهـ يسويهـا أأحمد ويدش البيـت لآحم ولا دستـور
قعدت على الجلسـه اللي هنــاكـ ورجعت راسهـا لورى تتذكر كل لحظـه مرت بحياتهـا جمعتهـا بهلـ آحمد
صحيح هو مغرور وشايف نفســـه ,,, ومغازلجي !!
بس بعد بـه شي مخليهـا تنجذب لــه وتحبــه رغم غرورهـا وتكبرهـا عليــه ,,,,, شي غير عن شكلهـ !!!!
يمكن أأسلوبـه اللي ينقط عسل ..؟؟ معقولـه هالمشاعر اللي تداعب قلبهـا برقـه
حستهـا مليون وحدهـ قبلهـا ومن نفس الشخص بس بأسلوب مختلف,,,
معقولـه يكون آآآحمـــد خاطبهـا علشـآن يقدر يوصل لهــا ولما يمل بيفصخ الخطوبــه
رد عليهـأ قلبهـا بجملـه قصيرهـ " عبالج الكل مثل طلال !! "
تنهدت وهي تحاتي ,,,, من عقب حركت طلال مع أأختهـا وفصخه للخطوبـه بعد مامل منهـا
وهي تخااف تنحط بنفس الموقف !!
هي ماتنكر أنه طلال تغير ورجع مثل أأأول وأأخذ مشــاعل ,, ومشاعل رضت فيـه من يديد بحياتهـا
بس ماتقدر تتصور نفسهـا تنحط مكان مشاعل وتعيش نفس اللي عاشتهـ بس مع آآحمــــد ,,,؟؟
هزت راسهـا تنفض هالافكار السودهـ اللي جاتهـا وقالت وهي تركز نظرهـا على نقـطه بعيدهـ بالحديقـه : آآنــا مو مشااعل !! ولو يسوي فيني آحمد هالشي ... والله لآ أأدفعه الثمن غآآآآلي !!
.
.

الـعــصــر

كــآآن صوت طق البـآب العــآلي ,, مزعج بطريقــه لا تطــآآق ,,
فتح عينه طلال النعسانهـ ,,, وهـو يقول بصوت عـآلي : مــــــن !
شيخه وهي تطق البــآب بطريقـه اأقوهـ : آآنـا شيختكم ,, أأفتحووا !
طلال دفن ويهـا بالمخدهـ وكأنهـ يتمنـى يرجع ينام
مشاعل وهي تنسدح على ظهرهـا وتقول بضجر وصوت شوي عالي علشـآن تسمعهـا : شيخووهـ نبي ننام حرآآم عليييج !؟؟
شيخه بصوت عالي : حرآآم عليكم أنتووا ,, بسكم نووووم خستوووا !! من الصبح وهذي رقدتكم حشــــى ,,, عندكم بيات شتووووووي !؟ يلا آآشوووف قووومووووا صحصحوا لأنه توهـ عمي مكلمنـا علشــآآن نروووح لهــــم ولزم علينـا تجوووون ,,,,, يــلأآآآآ بسررررعه عن الكسل لا تأخرووونــا !! لــكم خمس دقايق أنـ ...... ( قطع كلامهـا ظهور طلال المفاجأ لهـا )
طلال اللي طفح الكيل بـه طلع لهـا وحط يدهـ على حلجهـا وقال : يرحم اأأأمج سكتي ,, بالعــه رآآآديييو ,,,!!!
شيخه ضحكه وهي تقول : ماابغيــت تقوووم ,, نايم بالعسل ... ( تطوف طلال وتدخل الغرفـه عند مشاعل اللي مغطيـه ويهـا باللحاف ) ... شعــوووول قوووومي بلا كســـل لا تخربيـن عليـنـا الطلـعه
مشاعل بصوت نعسان : بليييز ,,, دقيقـه بس ....
شيخه تسحب اللحاف عنهـا : لآ دقيقـه ولا شي ,, أستحي على ويهج ريلج قااام وأنت للحيـن خاايسـه بالفرآآآش
مشاعل وهي ترجع تتلحف وتقول : خاااسـة جثتج ,,,,, !!!!
طلال أبتسم على تعليق مشاعل لكنهـ قال لشيخه : والله ريلها لو عليـــه ناااام وطقع لـــج ,,, وبعديــن لا تطلعيـن دفاشتج بمرتي تراهـا ماتستحملل ,,
شيخه تتخصر : كلللللللللللللللللللش عااد ,,, ماادري من... ( تهز مشاعل بدفاشـه عناد فيهم الاثنيــن ) قووومي يالرقيقــــــــــــــه
مشاعل قامت قعدت وهي تقوول : آآآآآآآآآآآآآآآآآآآآآآآآآآآآآف ,,, قممــت خلاص فكيييني ,,,عورتي خصررررري !! حشى مب يد عليييج
شيخه تمسك مشاعل من يدهـا وتسحبهـا من الفرآآش : قوووومي أأأشوووف ع الحمااام
مشاعل قامت وهي تناافخ : آآف آآآف آآآآآآف ,,, ( تكلم طلال ) وآنـا قايلـه لك ماأأبي بيــت برووح .. ( برجي مصطنع ) اللحيــن آبوس ريلك حط لي بيــت بروووحي
شيخه تنقز : بأحلامج ياماما ,,, قاعدهـ لج قعدهـ طلعه من هالبيــت مااافي ,,, لا تفكريـن حتى
مشاعل تلتفت على شيخه وهي تسوي روحهـا بتذبحهـا : بذبببببببببببببببببببحج واللــه ,,
شيخه وهي تلف مشاعل وتخليهـا تعطيهـا ظهرهـا وتدفعهـا لصوب باب الحمااام : يلاآآآآ أأشوف بلا هذرهـ زآآيدهـ غسلي ويهج وأأخذي لج دش عشان خااطرج ,, وثواني وأأشوفج تحت ( تلتفت على طلال ) وأأنت عقبهـا ترى سامع ,,, ( تترك مشاعل ) حشششى ,, جني أأمكم !!
مشاعل تلتفت على شيخه وتقول : آآبي أأعرف ,, مشتطه حق الرووحه جذي ليييييش !؟؟؟؟
شيخه : آآبي أأشووف عمي فدييييييييييييييييييييييته قلبــه ورووووحه ودنيــآآآآهـ وفديت الاكسجيييـن اللي يتنفسـه بعد ,,, حرام ( كانت تقصد بكل هالكلام عيسى مب عمهـا )
مشاعل رفعت وآحد من حواجبهـا بغت تقول لهـا " مب لله علشــآآن حبيب القلب " بس وجود طلال معاهم منعهـا
دشت الحمام وسكرت البـاب وراهـا
بينما شيخه ألتفتت على طلال وهي تقول بصوت مزعج: يــلآ ,, أول ماتطلع تدخل أأنت ,,,, خلني أأشوووف تشاااخر لأ تلوم ألا نفسك
طلال وهو يقعد على كرسي التسريحه : صج أأنج أأذييييــه ,, الله يعيــن عيسى علييييج !
شيخه أرتبكت من طاري عيسى وقالت : وشمعنـى عيسى !؟؟؟؟
طلال : مب هو خااطبج ؟؟؟
شيخه : وووي ! مسرع ماوصلك الخبر ,,, حتى أأهل باريس درووا !!
طلال : هيهيهييهيه ياخف دمج ,,,
شيخه : لأ جد جد ,, شدرآآك أنت أنه عيسى خطبني !!؟؟
طلال : دريت اليـوم ببيـت عمي ,,,
شيخه ترقع الموضوع : بس ترى ماصار شي رسمي كلهـا كلام بس ,,,,
طلال وهو حاط عينه بعيــن أخته لدرجه أربكهـا : آآدري !
شيخه زاد أرتباكهـا وقالت وهي تحاول تغطي هالأرتباك بدفاشتهـا وأزعاجهـا المعتاد : زييين بروح أألبس أخوووك البلشــه ورآآجعه لكم ,,, آآياني ويآآآك تنخمد ....
طلال يجاريهـا : أن شالله عمتي !! ...
شيخه عطته ظهرهـا وطلعت من غرفـة طلال على غرفـة البزرآآن ,,, علشـآن تلبس صالح

بينما عند طلال اللي قام من الكرسي وحذف رووحه على السرير يحاول يرجع ينـــآآم من بعد الحفله اللي سوتهـا شيخه !!؟؟
شوي ألا مشاعل طالعه وشافت طلال منسدح ع السرير ومغمض عيونه قالت : قووم بزيــن لا تجيييك هالعصــآآر أأختك وتبهدلك
طلال بدون مايفتح عينه : لما تسبحيـن وتخلصيـن قولي لي ,, علشــآآن أأأقووم .... أما اللحيــن أأبي أرتــآآآآآح
مشاعل : آآووكي حبيبي ,,,
طلال مازال على وضعيته اللهم أبتسم وقال : قوليهـا مرهـ ثاانيــه !!
مشاعل تبتسم له بخجل خفيف : حبيبي !!
طلال يتنهد بحب : يآآآآآآآآآآآحلات هالكلمه منج ,,,,
مشاعل ماردت عليــه رآآحت تاخذ لهـا ثياااب ودخلت تسبح وهي مستانسـه على وجود طلال !؟؟
أول ماخلــصـت وطلعت دخل طلال بعدهـا وسبح وطلع يكشخ
وبعد ماتجهزوا أأهل البيــت كلهم

طلعوا من البيــت متجهيــن لبيــت بوفيصل

مشوار ماكان طوويل حيل بس بعد مب قصير ووصلــت 3 سياير لبيــت بوفيصل
سياره فيهـا بوعبدالعزيز وأم عبدالعزيز واليهــال مهند وصالح ومعاني
وسيارهـ فيهـا طلال ومشاعل وشيخه
أما الثالثـه كان فيهـا عبدالعزيز برووحهـ ,,,

نزلوا من السيارهـ ورآحوا دااخل كلهم لصــالــه
وقـعــدوا يسلمون على بعــض ,,,
وعيــسى قاعد يقز شيخه من قعدت ويوزع أبتسامــآآت ,,
بينما شيخه تعطيهـ نظرات وتصد عنه وهي بتموت من الوناسه من دآآآآخل كل ماتذكرت أنه بيخطبهـا رسمي عما قريب
طــآل الحديث وقــامت جواهـر تجييب عصير لــهم وقاامت ورآهـا شيــخــه تبي تتهرب من نظرآآت عيسى اللي كلتهــا ,,,
جواهـر وهي تدخل المطبخ ووراهـا شيخه : شعنــــدج لاحقتني ,,!!
شيخه : آآخوووج يعل عدوهـ العمى ,,, ذبحني بنظرآآآتهـ ,,, كل ماألتفت عليــه الاقيـه يقــززز...
جواهـر وهي تطلع العصير من الثلاجهـ وتضحك : هههههههـ الحب معذبــه
شيخه بخجل خفيف تخفيـه بردهـا السريع : لازم يعذبني معاهـ ,,,,, ؟؟
جواهـر وهي تحط العصير على الطاولـه الصغيرهـ اللي جدامهـا وتروح تطلع قلاصات : والله قاعدهـ أأتخيل شكل عياااالكم ,,, بيطلعووون مخبل مثلكم ,,هههههـ
شيخه : المخبل عياااالج أأن شالله ,,,,
جواهـر تطالعهـا وتقول بخبث : من اللحيـن ماقمنــا مانرضــى !! اللـه يعيــنج ,,
توهـا بترد ألا عيسى مقتحم المطبخ وهو يقول بعبط أحرج شيخه : شدعــوووهـ !! ماخليتيني أأتمنظر بشيلتج اليديدهـ ؟؟
شيخه تمنــت تختفي من الوجود لما دخل ,, لأنهـا أأف كورس مابتقدر تشرد اللحيــن قالت تحاول تخفي خجلهـا الواضح : أأذاا عاجبتك لهدرجهـ خذذهـــا ؟؟؟
عيسى يمد يدهـ : يلا أأشووف عطيني أأيااااهـا ,,,
جواهـر لأخوهـا : يبيهـا من الللــه ,,,,
عيسى ضحك وكمل متجاهل كلام أأخته : أألا ماقلتي لي شلووونج شيييخــه ؟
شيخه كان ودهـا تذبحهـ لأنهـ يدري أأنهـا ميته حيا وهو يتلذذ بهلـ شي قالت : شتشووف أأأأنت !!؟؟
عيسى قالهـا متعمد : آآآشوووف وحدهـ ترجف من رااسهـا لصبع ريلهــا ,, ( بستهباال ) لا يكون التكييف باأأرد علييييج ؟؟
شيخه : هييهيهيه مايضحك .... أأنت شتبي جآآآآي مكانك بالصاله مب هنننني ؟؟ يلا أأشوف ورني عرض أكتافك !!!
عيسى : ليش بتفصليــن لي ثوووب.. ( وصكهـا ضحك من قلب )
شيخه : ووووييـــع مع هالضحكهـ القششششرهـ ,,,, يلا خلصـت تطنز وأستهباال علي .... يلا أأطلع
عيسى وهو يسحب كرسي ويقعد ويقول جنه ياهل : مطبخنا وتطرديني منهـ ..؟ لا دخلت مطبخكم ذيج الساعه قولي لي أدخل ولـه آآطلـــع ...
شيخه أأحترت منه : يااااااااااااااااثقل دمكـ ,, ( توجه الكلام لجواهـر ) جوواااهـر شووفي أأخووووج !
جواهـر تتعمد تقول : مالي دخل بيــن الريــآآل وخطييبته .....
شيخه دزتهـا بقوووهـ من الفشيييللله وهي تقول : وعمــــــــى ,,
جواهـر اللي كانت تصب العصير قالت وهي تضحك : يامال الويييــع ,,, بغى ينكت علي !
شيخه بصوت وآطي : بغيتج عون صرتي فرعووووونـ ,,,
جواهـر : والله هذا الصــــج
شيخه جات بترد بس حســت بجثه وآآقفه وراهـا ألتفتت الا عيسى يسوي روحه يشوف العصير
شيخه وهي تروح توقف الصوب الثاني على يسار جواهـر من بعد ماكانت على يميـنهـا : يلآ خلصي بسرعهـ ,,,
جواهـر : زييـن صبري ,, يمكــن يكون طعمه مب شي ,,, فأكتـه وأأسوي غيرهـ
شيخه بصوت أشبه بالهمس بالعافيـه سمعته جواهـر : تخسين !
جواهـر ماتت ضحك بدون لا تعللق
عيسى لأخته : أأقوول جوااهــر ,, فــي لبــن !!؟
جواهـر : آآيــه فيـه بالثلاجهـ ,,
عيسى وهو يسوي روحه رايح صوب الثلاجه متعمد يمر صوب شيخه : داااش خااطري من زمــآآن ,,
شيخه كانت معلقـه عينها بالقلاصات اللي جواهـر تصب بهم عصير تحاول تتجاهل وجود عيسى اللي مخلي أرتباكهـأ يبيــن


عيسى بعد ماأأخذ اللبـن من الثلاجه وجاب قلاص جا وقف جنب شيخه وهو يقول : تببببيييــن ؟
شيخه التتفتت بسرعه عليـه وشافته يصب لبـن بالقلآص وعيـنـه معلقـه فيه.. قالت وهي لازقـه بجواهـر رغم أنه عيسى مب لأزق فيهـا : لأ!!
عيسى بعد ماترس القلاص رفع نظرهـ لشيخه وقال بصوت هادي : عشــآآني !!
شيخه اللي أنفضحت من لون بشرتهـا اللي تحول للأحمر قالت : قلت لك مابي يـــه ,,,, !
عيسى يمسك القلاص ويقربـه من شيخه : ترديــن يدي ,,!! ترديــن يد ريلج ...؟
شيخه بغــت تمووت من الحيــآ وتصرفــآت عيسى الشبـه جريئـه صدت عنه وشافت جواهـر تملي القلاص ماقبل الاخير وماردت عليــه وهي تنطرها تخلص بسرعه
وجواهـر نحااسـه قاعدهـ تصب شوي شوي ,,,
عيسى وهو ياخذ لـه رشفـة من القلاص ويقول : آآآآآآآآآآآآآآآآآآآآآح ,, ياســلآآم على طعععمــه .... بس لو فييييـه شوييييييـت سكـــر !!!
شيخه فهمت قصدهـ لكنهـا ماحبت ترد عليــه لأنهـا لو طالعتهـ هالمرهـ ممكن يصير فيهـا شي
أأول مرهـ يتحرش فيهـا هالعيسى وماتعرف شتقول لــه
العادهـ تاكلهـ بلســآآآنهـا ,, بس هالمره لسانهـا منربط ...
عيسى وهو يتسند على طرف الطاولـه ويقول : لأآآخر مرهـ أأقولج أأخذيــه ,,, ترى بيطووفج نص عمرج ..
شيخه تطالعه وتتصنع العصبيـه : مأأأبييييـه ... أأزحرررهـ برووحكـ ..
عيسى يسوي روحه مسكيين : مشكلتي ماأأعرف أأزحرهـ بروحي لأزم حد يشاركني .... الزحيير !
جواهـر شالت الصينيــه بعد ماخلصت صب العصير وهي تهز راسهـا يميـن ويســار على خبال عيسى وطلعت من المطبخ وشيخه لحقتهـا
ألا عيسى يقول وهو يضحك على شكل شيخه : ههههههههههههـ شكلج وأنتي مستحيييييــه يمووتـ ضحك
شيخه أنتهزت الفرصـه وقالت : لأنك مييييــنـــــوووووونـ ,,
عيسى يكمل : فييييج لألأاسف ,,,
شيخه طلعت من المطبخ وطيرآآن ع الصالـــه ,,,, وكلـه على بالهـا أنه ورآآهـا
جواهـر وهي تحط الصينيـه على الطاولـه : وويـــن رآآحوا ؟ ( تقصد أبوهـا وعمهـا والشباب )
أم فيصل : رآآحوا الميلس ... علشان ناخذ راحتنـا أأحنــا ..!
جواهـر وهي توزع عليهم العصيـر: آآوكيييـه ,, بعطيكم بعدهـا بروح أأودي لهم
طلع عيسى من المطبخ وأتجه الصاله يبي يكمل سلسلة لعوزة شيخه ,,, لكنه أستغرب لما مالقـى ولا ريال رد عاد نفس سؤال جواهر : ويــن رآآحوا !!؟
شيخه وكأنهـا تطردهـ : المــــيلس ! ألحقهم ....
عيسى طالعهـا ببتسامه عريضـه : ولا يهمج .... ( بخبث ) بلحقهم ... ( طلع من الصالـه وتركهم )
شيخه تنهدت بأرتياااح ,,
ألا مشاعل تسألهـا بستفسار : أسم الله عليج من الاهـ !! شفييييج ؟
شيخه بهمس : آآخوووج الخايس طفرررني ... بهدل أأبو عيشتي بالمطبخ
مشاعل بضحكه خفيفـه : محد قالج مسندرتنـا علشآن نجي ,,, أستحملي مايااااج
شيخه : جب بس جب ,,,, ( تطالع جواهـر وهي تقول ) بااطهـ جبدي جواهرووهـ ... بدل ماتكون عوون صايرهـ لي فرعوونة زمانهـا !
مشاعل ضحكت بالخفيف وهي تقول : ههههههههـ ليش شصــآآر ؟
شيخه : ماأبي أتكلم بالموضوع ,, آآحس قلبي للحيـن يدق بسرررعه ..... الله ياخذ العدوو .. لعب بحسبتي .....

جواهـر بعد ماخلصت توزيـع عدلت شيلتهـا اللي مافصختهـا من جوو عيال عمهـا
وشالت الصينيـه وهي طالعهـ وبخفـه قدرت تفتح باب الصالـه رآآحت لصوب الميلس اللي شبـه بعيد وطقت الباب وتمت تنطر حد يطلع لـهـا
شوي ألا عبدالله طالع وأأخذ الصينيـه منهــا ودش ...
بينما هي رجعت بخطوآآتهـا لصوب باب الصالــه
لكنهـا لما لمحــة أأحمد داااش البيــت توهقــت خاصـه أنهـا مازالت قريـبه من الميلس وبعيدهـ عن باب الصالـه
أحمد شق الحلج لما شافهـا زاد خطواته لحد ماقرب منهـا كانت بتشرد بس الحظ !!
" هذي دعاااوووويج ياشيخووووووهـ "
أحمد : هــلأ باللي تبي تفكرر بالموضوع عدل !
جواهـر تصد عنه وبلمحة غرور خفيفـه : هلا ,,
آحمد بنفس أسلوبـه القبلي : الحــلو شلــونه ؟
جواهـر تطالعه وتقول :أسمي جواااهـر و للحيــن ماصار شي رسمي علشــآن تطيييح المياااانهـ ..!!
أحمد : هو المفروض يصير هالشي الرسمي أأخر هالشهــر ,, لو تكرمتي ورديتي علي ...!!! .. ( يتكلم بجديـه شوي ).. شوفي أنا ماأبي أأسمع رآي أخوانج ولا أأهلج ... آبي رآآيج أأنتي ؟؟ آبي أأسمعهـا منج وأنتي تقولييييـن آآيـه مواافقــه ..... وآآظــن أأكثر من جذي ماأأقدر أأسوي علشان أأبيـن لج أأنــي آآعــززج و وآيد بعد
جواهـر ترجع تصد عنه وتقول : هذآآ زوآآج مب لعب يهـآل ... ولأزم أأفكـــر فيه ألف مرهـ قبل لا أأقرر
أحمد بشاعريــه : لهدرجه هنت عليج علشـآن تنطريني مدهـ أأطوولـ !!؟؟
جواهـر وهي رافعه وآحد من حواجبـهـا بغرور : أأصبـــر ,, لو كنت صج تبيني !!
أأحمد : ماافيني صببببر ,, أأسبوعيـن وآنـا أأنطـــر ... واليوم وودي اعرف رآآيج وبهلـ لحظـه ,, موافقــه ولـــه لآ !! ماأأبي أأسمع منج ألا " آيـه " آو " لآ " ... معقولـه تبخليـن علي فيهم !!
جواهـر توهقـت ماعرفت شترد فقررت تنسحب بعد ماقالت : أظـن شكلنا أنـا وياك وأحنا وااقفيــن جذي مب حلوو ,, عن أأذنــك
كان عارف أنهـا بتشرد ,, فلحقهـا ووقف جدامهـا وهو يقول : آآنـا قلت أأبي أعرف رآيج اليــوم ,, وماني هادج ليـن أأعرف ردج ! موافقـه ولـه لأ ....
جواهـر : تدري لو يطلع حد من أخواني وله عيال عمي ويشوفك شراح يصير فيييك !؟
آحمد : الكل يدري أني أبيج على سنة الله ورسولـه
جواهـر : والكل يدري أنه ماصار شي للحيــن ,,,
أحمد : لألألأنــه الكل يدري ... أأنج مصممه تذبحيييني حي !
جواهـر تحاول تجيس النبض : زييين واذا قلت لك لأ ,, ماني مواافقـه عليك !!؟؟ شبتسوي !!!
أحمد أبتسم لهـا وهو يقول : رآآح أأرجع أأعيد هالسؤال عليج أألف مرهـ ,,, لأني وأأثق أأنه مب الجوآآب اللي كنتي تقصديـنه
جواهـر تتكتف : وشله هالثقــه ؟
آحمد : لأنه مهما كابرتي ,,, أأعرررف أأنه لي مكااانهـ بقلبج
جواهـر صدت عنه بدون ماترد
آحمد وهو مازال يطالعهـا : ترآآآنـي ناطر جوآبــج !
جواهـر بعد صمت قصير رجعت طالعته وهي تقول : تصدق ... ماأأأفي أأنســآن بالدنيا ذي كرهته وأحتقرته كثثثثــرك ,,! ومع هذا ماادري شلوون وآفقــت عليك !؟ ( نزلت نظرهـا لتحت وهي تقول ) عن أأذنك يا ...... يأحمد ..
تركته وراهـا وهو شوي ويطير من الــونــاســه
قصدهـا من كلامهـأ هذا انهـا موااافقــه !!!!
آآآكييييد مواافقــه
يـــــــــــــــــــــــــــــس !!
وآآآخيرآآآآآآآآآآً

.
.
.
دآآخل بالميـلـس دخل عليهم آآحمد وأنــظم للقعدهـ
وزآآد الجـو الحلو عندهــم ....
طلال كان يرد ع اللي يقـدر عليــه ولما يحس أنه مالـه لزمــه يسكت ويكتفي بشرب الشآي بهدوء
وطبعا هذا كلـه تحت مراقبـة عيســى لــه ,,, اللي تردد ألف مرهـ قبل لا يوقف على طوله ويقول : طلال ممكن شوي ! آبيك بشغلـه ؟
طلال رفع نظرهـ لعيسى وقفال بغرابـه : آيـه ممكن !! ليش لأ ,,
حط قلاص وقام وقف وطلع مع عيسى لبـرى الميلس
هـدوء قاتل بالبدايـه بعدهـا قـآل : شوف ,, آنـا راح أعطيك فرصـه ثانيــه .. ( يأشر لـه ) فرصـه وحدهـ بس .... وبحاول أأصدق أأنـك صج تحب أختي وأنك ماراح تضرهـا ,, بس أتمنـى ياولد العم أنك ماتخيب ظني فيك
طلال زآآدت ابتسامته وهالشي كان واضح لعيسى وقال : رغــم أأنـي مستغربـ من كلامك !! بس أن شالله ماأخيب ظنــك ,, لأني فعلاً أحب أأختك ( مــد يدهـ لعيسى وهو يقول ) عيـآل عم من يديد !!!
عيسى تم يتأمل يد طلال لفترهـ مش طويله وبعدهـا مد يدهـ لتعانق يد طلال وقال وهو شبه مبتسم : رغم كل اللي صـآر المشكله أنه أحنا عيآل عم !!! من دم وآحد
طلال آبتـسم لـه .. وبادلـه عيسى الابتســآم ..!!
طلــع عبدالله من الميلس وشاف أخوهـ ماسك يد طلال ؟؟؟
شسالــفــه ؟
عبدالله عقد ملامحه مستغرب وقال وهو يقرب صوبهم : شصايــر !؟
عيسى وهو يترك يد طلال ويقول لأخوه : فكـرت بموضوع طلال وآآيد ... واليــوم قررت أنسـى أو بالاصح أتناسـى اللي صــآر ( يطالع طلال ) وأفتح صفحه يديدهـ ؟؟
عبدالله بستهزاء : واللــه !!! .. وبهلـ سهولـه هانت آختك عليك
عيسى : علشـآن أأختي انـا سامحته ,,, وعلشـانهـا راح اأعطييــه فرصــه ... آآظــن الفترهـ اللي راحت كاافيــه عليــه
عبدالله لطلال : مبــرووكـ ,, وآحد يديد ينــظــم لصفك ...
عيسى يرد قبل لا يرد طلال : عبداللــه ,,, لو مشاعل لهـا معزهـ عندكـ .. وتتمنـى تشوفهـا مستانســه حاول تسامح !!!!!
طلال لعبدالله : أظـن في مرهـ أنـا قلت لكم آآبي أفتح صفحه يديدهـ معاكم ,, وآآبي كل اللي صار وسويته تنسونهـ ..... وآآآكثــر من جذي شتبيني أأسوي !
عبدالله صد عنه وهو يقول : عبالك بالســآهل أنســى آاللي صار فيهــا ... عبالك سهله وآآآيد أأنســى الطب النفسي اللي دخلته بأسبابك !!! ( يطالعهـ ) تظــن لو كنت مكاني كنت رآآح تنسى !؟؟
طلال : النسيـآن نعمــه ياعبدالله ... وأذا اللي آكبر مني ومنك يساامح .. أنت مابتسااامح ؟؟
عبدالله طالعه وآآكتفى بالصــمــت
بينما عيسى قال لأخوهـ : مشاعل مرتاحهـ معاهـ ,,, ومعاملتنــا لطلال راح تضايقهــا !!! ماأظنك ترضـى تكون سبب ضيقـتهـا
عبدالله : ولا آآبيهـا تلومني بعديــن لأ خاب ظنهـا بــه ..
عيسى : تفاءل بالخيييير ,, ( يطالع طلال ويقول ) وبعديـن هو عارف عدل لو غلط عليهـا بحرف شرآح يكون مصيييرهـ ... !!
عبدالله يحاول يسكر الموضوع : زيــن زيــن ,,
عيسى : شللي يثبـت أنك سامحتهـ !!
عبدالله : وقوفي لـهلـ لحظة هني !!!!
عيسى أبتسم وطالع طلال : اللي فــآت ماات ,,, وآحنا عياال اليـــوم .. وأرجع أأقولهـا لك للمرهـ الالفـ ,, ماأأبي ظنا يخيب فيييك
طلال حس بالفرحه تتسلل لقلبــه آآآآآخييييييرا قدر يهدم الجدآآر اللي بناهـ بيدهـ وبتهورهـ !!
نقدر نقول أنه القلوب تقرييــبــاً صفــت تجااهـ طلال
والمعاملـه شبـه تغيرت معاهـأ
صحيح يسولفون معاهـ ويتغشمرون ,,,, لكــن بايـن أنه اللي صار للحيـن مانسوهـ
لكنهم يتناسوونـــه ,,,

.
.
.

آيـــام مرت جرت وراهـا آآياااام أأكبــــر ,,

لــحــد ماجــا ذاك اليــوم


اللي كانت فيـه مشاعل بغرفتهـا تتلوى ع السرير وبطنهـا بيذبحهـا من الالــــم
وتون بصـــوت عآآآآآآلي ,,, وتنــآآدي شييخــه ...
دخلــت عليهـا شيخه اللي أخترعت على مشاعل اللي تتلوى ع السرير بطريقــه تبعث القلق بقلب اللي يشوفهـا
رآآآحت صوبهـا بسرعه وهي تقول : شوشوو ,,,, شفييييج ؟؟ شتحسسيـن فيــه !!
مشاعل بألم وهي شوي وتصييح : بطننني يعووووورنــــي ,, بمووووووووتـ ,,, ياشيــ ـ ـ ـ ـ ـ ـ ـخــه ,, بمووووتـ ,,
شيخه : قومي رووحي المستشفــى ,,,
مشاعل بألم آآكبر : دقي على طلاللللل ,,,
شيخه خذت جوال مشاعل وأتصلت على طلال ... كان يرن بس بدون ماتلقــى آي رد
بينما بالصوب الثاني كان طلال بأجتمــاع بالشركهـ ومب قاادر يرد على جوالـه اللي يهتــز بمخبــاهـ ( حاطهـ ع الهزاز )

شيخه بعد مايأست : ماااايـــرد !!
مشاعل : أأتصلي على آآآي حدد ,,,, مااأأقدر أأستحملللل
شيخه أتصلت على أول رقم لقته بجوال مشاعل وكان رقم عبدالله رن شوي بعدهـأ رد عليهـا
قالت له أنه مشاعل تعبانهـ ..
وطمنهـا أأنه جااايهـا اللحيــن بس مسافـة الطريج
شيخه وهي تساعد مشاعل بالقوهـ : قووومي لبسي عباتج ,, كاهو عبدالله جاااي ....
مشاعل قامت بمساعدة شيخه ولبسـت عبايتهـا على البجاامهـ مب قادرهـ تبدل ,,,,
دقايق ألا عبدالله تحت نزلت لـه مشاعل وطلعــت معاهم شيخه اللي كانت ناويـه ترووح مع مشاعل لكـــن آآمهـا منعتهـا ..
وبما أنه عبدالله يمشي بسرعه وهو يشوف أأخته توون ودموعهـا على خدهــا وصل المستشفـى بأسرع ماعندهـ
ونزل معاهـا وسيدهـ دخلوهـا الطوآآآري ,,,,,
عطوهـا مهـدء علشــآن يسكن الالم شوي ,,, وسووا لهـا تحاليل يشوفون شفيهــا

بينما عبدالله أتصل على طلال علشــآن يقول له عن مشاعل لكنهـ ماحصل رد
فأتصل على فيصل وعيسى وبلغ الشعب كلهـ علشــآن يجوون .... لأنه متصرقع برووحهـ مع مشاعل خاصـه وهي تصييح وهو مب عااارف يتصرفـ
شوي ألا هم موجوديــن
فيصل , بوفيصل , عيسى
عيسى لعبدالله : شصــأأير !!؟
عبدالله : مادري شفيهـا مشاعل أتعبت ودقوا علي علشــآن يبلغوونــي ...
بوفيصل : وطلال ويييــنه !!؟؟
عبدالله : أأدق علييييــه ماايرد,,, شكله بالدووآآم ...
فيصل : دق علييييـه آآلــف مرهـ ,, شتنطرر ! مرته بتموت هني وهو قاعد بشغله ؟؟
عيسى وهو يطلع جواله : الله يهدآآك بس يااطلال ,,, ( رن وآآآآيد وبعد طلعت الروح رد طلال )
طلال اللي مستغرب من هالاتصالات وكل شوي طالع لـه رقم وآآآحد من أهـلـه قال : أألووو هــلأ
عيسى بغضب خفيف : أأأنت ويييــنك ؟؟ ندق عليك شله ماترد
طلال : توني طاالع من أأجتمـــاااع... كنت حاطهـ ع الهزاز ...
عيسى : بلا أجتماع بلا بطيييخ ,,, مشاااعل بالمستشفــى
طلال أأخترع وأنصدم بنفس الوقت : مستشفـــى؟؟؟؟ ليييييش شفيهــا ....!!
عيسى : وآآنـا شدرآآآني ,,, دقوا علي عبدالله وجا خذهــا ... تعاااال ياريـآآآل بسرررعه ..!!
طلال بسرعه وهو متوتر : آآوكي آآووكي مسافـة الطرييييج ..

سكر من عيسى وهو في قمة توترهـ
شفيهــا !! آآمس كانت زيييــنه ؟؟ شللي طرى عليهــاااا
يالله ستــرك ,,,

راح للمدير وأستأذن منهـ لظرروف عائليــه
وبما أنه المدير عارف طلال عدل ,, وعارف بعد أنه أأقل وآآآحد يستأذن من شغله هو !!
وآآفق وسمح له يطلــع من الشركهـ ,,,,
طلع طلال طيرآآن وقلبــه ينبض مليــون في الثانيــه يحاتي مشااعل
سااق بأسرع ماعندهـ علشآآن يوصل بسرعه
ويتطمــن عليهـا ,,!

بالمستشفــى

بعــد مانقعوهم بالاجــراءاتـ والفحوصــآآت
طلع لهم الدكتــور وعلى ويهـا آبتسامه عريضـه
نقز لـه فيصل وهو يقول : هآآآ دكتووور ,, أن شالله خيرر !!
الدكتور اللي كان قطري قال : آآنـــت ريلهـا ؟؟
فيصل : لأ آآنـا آآخوهـا ,,,
الدكتور وهو ينقل نظرهـ بالشابيـن الثانيـن ( عبدالله وعيسى ) وهو يقول : من فيكم ريلهـأ !؟
بوفيصل : ذولا أخوانهـا يادكتور وأنا أأبوهـا ,,,, ريلهـا جاااي بالطريج اللحيــن !! طمنا يادكتور شفيهـا البنت ؟؟
الدكتور بنبرهـ حلوهـ تفرح قلب أبوهـا وأخوانهـا : مبـــرووكـ ,, البنت حااامـــل
أرتسمت آآبتساامه عريييضــه على شفات الكل
حاااااامل !!!!!
مشااااعل حااااامل !
قطع الجو هذا صوت جوال فيصل اللي شاله وهو يقول : هلألأ طلالال !!! ..
طلال اللي صار شبه قريب من المستشفـى : هااا ,, شصــار ؟؟ طمنـوكم عليهـأ !!!
فيصل بفرحه : مبروووووكـ ياريآآآآل ,, بتصييير أأبوو !
طلال ماأستوعب قاااال بسرعه : هآآآآ !!!!
فيصل يرد يعيد كلامه : مشااااعل حاااااااامل
طلال بفرحه أهجمت عليـه من كل نااحيـه : جذآآآآآآآآآآآآآب ,,, أأأأأحلللللللف ,,,
فيصل : والله العظيييم ,, تعــآآل بسرعه .... ننطركـ
طلال بفرحه بيـنـت بصوته : جاااااي اللحيـ،ن كاني قررررريب ,,,
فيصل : آووكي بطرش لك حد ينطرك عند البوابـه
طلال : آآوووكيـه آووكيـه ,, بآآي
فيصل سكر من طلال وقال وهو مستانس : لو تسمعوون صووتهـ ,,, شوي ويموت من الفرحهـ
بوفيصل ببتسامه : يستاااهل طلال ,,,,,
عيسى بفرحه : آآي والله برغم كل اللي سواااهـ ألا أني مستانس لــه مووتـ ,,
فيصل لعيسى : زييـن عيسووهـ أأطلع أنطرهـ عند البوابـه تراهـ قررريب
عيسى : آآووكي ,,,,, بس ماتدخلون على مشاعل بدوني سامعييــن !!
عبدالله : آوووكي بس رووح ..

عيسى تركهم وأبتدى يبتعد عنهم لحد ماوصل للبوابـه طلع منهـا وتم وآآآقف ينطـــر طلال يجي
طــووول وهو ينــطـــرهـ ,,, وكل مامرت سيارهـ تشابـه سيارة طلال دقق براعيهـا لكـنه كان ييأس لما يشوف راعي السيارهـ
مرت دقيقـه ,, دقيقيــن ... ثلاث أأربــع ,,, وصاروا عشر
وطلال ماوصــل ,
عيسى وهو يتصل على فيصل شوي ألا هو راد عليــه وقال : ويــنــه ماوصل !!
فيصل : هو قال لي أنه قررريب ,, دق عليــه شوفـه ويـنه !!
عيسى : آآوكي آآوكي ,, سلاام

سكر عيسى وهو يتحلطم تنقع بالشمــس
أتصــل على جوال طلال لقـــاهـ مغلق !!
عيسى بستغرآآآآب : هآآآآ ,, شبلاهـ سكر جوآآلــه !! ( يحط أحتمال ) آآكيد مافيـه جرج !!
حط جوالـه بمخبـى بنطلونهـ وقال وهو يتكتف : ننــــطر ونشــــوف !!!!!
زآآآدت نطرتهـ وتملل وهو ينتظر طلال يوصــل فأدار ظهرهـ وقرر أنه يروح دااخل ولما يوصل طلال أأكيد بيدق لهم
لكن صوت سيارة الاسعــاف اللي وقفــت قريب من المستشفـى وقفــه ,, ومايدري ليش قلبـه نغـــزهـ ,,
ألتفت ورآآآهـ لقـاهم يفتحون السياره من ورى ويطلعون منهـا شآآآآآب ممدد على سريرهـم الابييييض وفي مقتبل العمـــر غـــرقــــآآآن دم
ومشــوا مسرعيـن فيــه علشــآآن يدخلونهـ المستشفــى
مرروا صوب عيسى اللي عاانقــت عينه وي الشــآآآآب
تمنــى لحظتهـا أأأنــه ماااشــآآآآف ويهـــا ,,,
مو معقـــولـــه يكـــون هــو
... مو معـقوووولــه يكوووون

طلاآآآآآآآآآآآآآآآآآل !!!
طـــــــــــــــــــــــــــلاآآآآآل
طـــــلآآآل
طلآآل !!

مشـى بسرعه وهو يلحق السرير اللي دخلوهـ بالطوآآري بسرعه يحاولون ينقذوون هالشــــآب
وبعد طلعت الروووح قدر يشووفــه ...
كـآآن مغمض عيونهـ بسلآآآآآم
والدكااترهـ حولـه يحاولون يســاعدونه
صرخ عيسى بصوت عالي بعد ماغرقت عيونه بالدموووع : شفيييييييييييييييييييييييـــه !!
السستر ألتفتت على هالشاب وقالت وهي تحاول تطلعه : ممنـــووووع ,,, بليييز ,,
عيسى صرخ فيهـا وقال بدون حاسيــه : شنوووو ممنوع ,,, هذآآآآ آآخووووووي !!
الدكتور بعد مايأسـت كافت محاولاته بأنقااذ هالشــآآب ,, غطــى ويهـا باللحاف الابيض وألتفت على عيسى وهو يقول : البقــأء لله ...
عيسى ذرف دموع لا شعوريـاً وقال : شتخرررربط أأأنــــــــت ,,, هذآآآآ طلالالالالل ,,, تعررف يعني شنو طلالالالالالال ..... مرررته بالغرفــه اللي جنبكم حاااااامل .. على كييفك هووو تذبحه ومرته حاامل
الدكتور وهو يحط يدهـ على كتف عيسى : ده آآمر ربنــا ... آستهدي بالله ياأبني
عيسى يوخر يدهـ عن كتفه ويقول : وووووووووووووووووخر ,,, ( يدفعه ويروح صوب طلال المغطي ويشيل عنه الغطـى وهو يقول ) طلاأأأأأأأأل بلا سخااااافـه عاااد ... قووووم !! مشاااعل تنطرك... مشااعل حاااااامل ..... عباااالك راح تستانس لآ سويت هالحركـآآآآـت ؟؟؟؟ ( يهزهـ ) طلالال قووووم !! .. مشاعل لو شافتك جذي رااح تصيييح .... وأنـا حلفت لك أأني رآآح أأذبحك لو نزلت دموووعهـا ..... قوووم بلا عبط تكفـــى قووم
الدكاترهـ يحاولون يبعدون عيسى عن طلال لكنه كان متعلق فيــه
عيسى بدون لا يحس بروحه حظنهـ بقوهـ وتلعوز ثوبــه الابيض بدم طلال ,,, وقال وجثـة طلال لصدرهـ وهو يبكي بحرررقــه : آآآآآبوووس ريلك قوووووووووووووووم !
الدكاترهـ عور قلبهم حال عيسى وطلعوا من الغرفـه كلهـا لأنه أأذى المرضـى الثانيـن
طلع بالممر يصيح من قلب وطق الطووفـه بقبضة يدهـ بكل قووتــه وسند رااسـه على الطووفـه وهو يصييـــح من كل قلبــه
كل الناس اللي حولـه لفت نظرهم منظرهـ خاصه وهو يصيح بهـلـ طريقـه وثوبـه غرقان دم ,,, والاكييد أنه سبب هالدموع فرآآقـه لشخص غااالي !
توجهـ صوب الغرفـه اللي جنب هالغرفــه كانوا لأهله
لقاهم واقفيــن بمكانهم للحيــن

لكنهم أنصعقوا من دخول عيسى عليهم وثوبـه كله دم
بوفيصل بخرعه : عيييييســـى !!!! شهذا اللي بثووبك
عيسى لأول مرهـ طاااح من طووولــه على ركبته وقال وهو يصييييييح وبصوت عآآآآلي : طـــــــــــــــــــــــــــــــــــــلآآل مـــــآآآآـت ,,,, مآآآت ياااايبـــه ... مآآآآآآآآآآآآتـ
بوفيصل وكأنهـ حد معطيــه كف قووي وحــآآآر قال : شنووووووو !! مــآآآآآت
عبدالله اللي أنصعق من هالخبر قال : شنـوووو؟؟ وأأأنـــت شدرآآآآآآآآآآآآآآآك !؟؟؟؟؟
فيصل يحاول ينفي الخبر : عيسووهـ ترى هالسوااالف مافيهـا غشمرهـ ,, وأذا تبي تشلخ شلخ عـــدل .. شلووون مات وهو توووهـ مكلمني وكآآن بيموت من الونــآآآســه
عيسى صرخ بأعلى صوووته : مـآآآآآآآآآآآآآآآآآآآآآت والسبـه هالونـآآآســه ....
فيصل أنفااسـه تسارعت وقال : أأبي أعرف شدآآآركـ
عيسى يأشر ورأأهـ : روووووح الغرفـه الثاااني ,,, وآآكشف عن ثالث ستااااارهـ ع اليســآآآآر وشووووووووووفــه ,,,, شووووفـه يافييييييصل
وفعلا راااح فيصل يتأكد من كلام عيسى
ويتمـنـى من كل قلبــه أنه يكون جذااابـ
بينما عندهم كانت مشاعل تسمع صوت الصرآآآآخ برى ,,,
قامت من سريرهـا بعد ماعدلت شيلتهـا وطلعت لهم وحاولت ترسم أبتسامه بالغصب بسبب الالم الخفيف ببطنهـا وقالت لأبوهـا : يبــه آنـأ حامــ... ( قطع كلامهـأ منظر عيسى اللي يعور القلب وهو طايح ع الركبته ويصيح من قلب )
وعبدالله متجمد بمكانهـ ودمعه تسري على خدددهـ بصمـــت
وبوفيصل كان مكتفي بالصمـــت
مشاعل حست نبض قلبهـا توقف من هالمنظر قالت بصوت هاامس : شفيـكم !
بوفيصل ألتفت على بنته وحظنهـا لا شعوريــاً وكأنهـ يبي يهون عليهـا
مشاعل وهي بحظن أأبوهـا وعينهـا معلقـه على عيسى وعبدالله : شصااار !
بوفيصل بصوت خانقته العبرهـ : تصبري ياابنتي ,, وعسى ربج يعوووضج خييييير ...
مشاعل خافت من لهجة أبوهـأ أبتعدت عنه وهي تقول : يبــه شتقووول !! أتصبر على شنــو
عبدالله وهو يطالعهـا بعيون غارقـه بالدموع : عطـــآآآآآآج عمرهـ ...
مشاعل حطت يدهـا على قلبهـا وقالت بخووف : مــــــن !
محد رد عليهـأ ,,,,
ردت عاادت سؤالهـا : مــــــــــــــــــــن !!؟؟
نفس الحال ,, شكلهـا جذي كاافي أنه يعذبهم ..
فما بالكم لو تدري من اللي عطاهـا عمرهـ من بعد ماكان معطيهـا قلبـه وروحهـ وحياتهـ !!!!
تركتهم وراحت صوب عيسى اللي عمرهـ ماخيب ظنهـا ,,,
قام وقف على طولـه وهو عينه بالأرض قالت لـه بصوت شوي عااالي : مـــن يااعيسى !! ...
عيسى صااح زيياااادهـ ولا قدر يجااوب ,, عارف ردهـا رااح يحطم قلبهـا ويطحنهـ أألف مرهـ
مشاعل بعد ماوصل حدهـا صرخت : مــــــــــــــــــــــــــــــــــــــــــــــــن !!
جالهـا الجوآآآب ,,, لكن مو من عيسى !!
جالهـا الجوااااب من فيصل اللي يدهـا صارت كلهـا دم وقال بصوت مخنووووق : طــــــلآآآآآآآآل
مشاعل ألتفتت على فيصل وحطت يدهـا على حلجهـا مب مصدقــه ,,
فتحت عينهـا أأتســعــــت !!!
مو معقولــه يكون طلاللل !!!!!!
مشاعل قالت بصوت جنه جااي مب بئر عميق : جذآآبيـن !
مالقت رد على كلامهـا ,, رجعت صرخت بصووت عآآآآآلي : جذآآآآآآآآآآآآآآآآآآآآآآآآبيـــن ,,, طلال مامــآت .... ! مااامااااااتـ .... شلوون يموت وآآنــا حاملـه ببطنـي ولدهـ ؟؟؟؟ شلــوون
عيسى يقربهـا منه علشان يحظهـا ويهون عليهـا بس مشاعل تدفعه بقوهـ وتقول : طلال مامات صح !!! ... قول لي أنهم جذابيــ،ـن .. ( تصرخ فيه ) قووووووولـ
بوفيصل نزلت دمعه على خدهـا وليـنت ملامحهـ القاسيـه وراح صوب بنته وحظنهـا وهو يقول : يابنتي مب زييـن علييج ,, أنتي حاامل .... أدعي لـه بالرحمه
مشاعل تتعلق بثوب أبوهـا وتقول وهي تصيييح من قلب : يييييبــه طلال ماامات ,,, آآدري فيكم تبون تبعدووونـه عني بأي طررريقــه ,, بس مب جذذي يايبــه ... حرآآم تفاولون عليـه بالمـــوووت ..... حرآآآآآم
( تبتعد عنه شوي وتقول ) يبـه تكفــى قول لهم أنه طلال مامات ,,, تكفــى فهمهم .... ( تنزل عند ريلـه وتحاول تبسوهـا لكنهـ أأبوها ينزل لمستواهـا ويوقفهـأ ... تزييد بالصياح ) يبــه آآرجوووووكـ
والله طلال مابيضرني ,, والله أأنه تغييييييير والله العظيييييم أنه يحبني ..... أأحلف لك بالعظيييييم يايبـه أأنه يحبني ..........يبــه ..
( كانت بتكمل .. بس الدنيا حولهـا أبتدت تلف فيهـا ... لحد ماطاااحت مغمـى عليهـا من هووول هالخبر اللي صدمهـــا وقطع قلبهــا )

أنتشــــر الخبــــر بالعيلــه كلهـا
ومحــــــد قصر بالصيــآآآآآآآآآآح والنيــآآآآآآآآح وخااصـه البنــآآت
طلال الغــآلي على قلوبهم رآآآح
طلال اللي محد رضـى يصدق أنه تغير ألا على أأخر آيااام عمرهـ رآآآآح
طلال الطييييب ,,, اللي الابتساامه الحلوهـ مافارقتهـ أأبد ,,, رآآآآآح
يمكن تقولون أنه أأهلهـ أأكثر من أأنصدموا بهلـ خبببببببر المفاجأ
راح أأقول لكم لآآ ,,,

كان حااال سلمــآآن أأأصعـــب حاال من بد ذلا كلهم
رفييج عمرهـ الوحيييييد مــآآت

يومهـا حاول ينفي الخبر اللي سمعه من عبدالعزيز بأي طريقـه
لكن كل الوجيـه حولـه كانت تأكد هالخبر

صــآآآر العـزاء
عــزاء البنــآت ماخلا من الدموع
بينما عزاء الريايل كان مخيم عليـه الصمت القــآآآآآتـــل
بعد مافقدووا ,,, آآآآعـــز أنسـآن لقلبهم



,
,
,

بــعــــد مرور سنيــن على وفاة الغـآلي " طلال "


كانت مشاعل قاعدهـ بداارهـا تلبسـه ثيابه وهي شبـه معصبـه عليـه : آآنــا كم مرهـ قلت لا ,, لا تتحرش بسيفــوه ؟؟ زيــن جذي وصخت ثياابك !!
-: هــوو اللي أأبتــدى !
مشاعل وهي تقوم توقف بعد ماخلصت تلبيس ولدهـأ : عن الجــــذب طلووول ,, أأنت دووومك تتحرررش فيــه
طلال الصغير : والله يمه لو شفتيييــه شلوون دززني ع الارض كنتي بتهاوشيـنه ..
مشاعل : أأنــا بقول لعمتي عن حركاتهـ ,,,, وثاني مرهـ ماترووح هنااكـ ألا معااي سامع ... واللحيـن أأنزل تحت ألعب مع اليهــآآآل ...
طلال يمد بوزهـ : زيييييييــ،ـن ,,, ( طلع من الغرفه ونزل يلعب تحت مع اليهـآل )

اللي كانوا عيــآآل عيسى وشيخــه .... وعبدالله ومسك ... وجواهـر وآآحمد .. وعبدالعزيز وسـآره ..
شوي ألا مشاعل نازلـه تحت الصاله بعد مالفت الشيله على راسهـا وأنظـمـت تحت للقعدهـ ,,,
تتغشمر وتسولف معاااهم .. مثل ما الكل يتغشمر ويسولفـ ,,
بينما بالصوب الثاني كان طلال " الصغير " يلعب مع عيال خواالـه وهو مستانس حدهـ
لحد ما جاتهم لولوهـ اللي ربي عوضها بعيال أأختهــا وأخوهـا عبدالعزيز وحتى أخوهـا طلال " الله يرحمه "
كانوا يحبونهـا حيييل لأنهـا حنونه مووت عليــهم ...
صحيح تصرفاتهـأ مع مشاعل ماتغيرت بل قلة شوي ,,,
لكن نقدر نقوول أنهـ قلبهـا صفـــى من نــأأأحيــة مشـــاعل ... وماقامت تحمل لهـا بقلبهـا ألا كل خير مع شويــت غيرهـ ,,,

قعدت لولوهـ على الكرسي وبيدهـا صحــن به بسكـــوت وهي تقول : يــلآآآآآآ آآشوووف من آآول وآآآحد راح يجي ياخذ له بسكوووت ؟؟
هجوم عليهـا اليهال من كل صوب بنات وصبيــان وهواش على الصـحــن ,,,
ونظفــوا الصـحن مابقـى فيـه ولا حبــه ,,,
وعليآ على طلال ماأخذ لــه
طلال يتكتف : وآنــا ,,
لولوهـ تقوم توقف وتمسك طلال من يدهـ وتقول وهي تمشي معاهـ : تعــآآل بعطيك ,,,
مشى طلال معاهـا لحد المطبخ ولقاهـا تفتح الكبت وتطلع علبــه كاامله وتمدهـا له : هــآآآآكـ
طلال خذاهـا بفرحه : مشكوورهـ ,,,,,
لولوهـ تنزل لمستواهـ : وشنهي هديتي ,,؟؟
طلال طبع بوووسـه على خدهـا وهو فرحان
لولوهـ حظنـته لصدرهـا بقووهـ وبعدهـأ تركته وهي تقول وكأنهـا تساسرهـ : لحد يشوف العلبـه عندك ,,, آآكــــلهـا بسرعه
طلال وهو يرد عليهـا بنفس طريقتهـا : آنزيـن ....

دخلت مشاعل المطبخ لقت لولوهـ تضحك مع طلال الصغير
أبتسمت وقالت : هــآآآآ ,, أأكييد أأذااااج ؟؟
لولوهـ طالعت مشاعل ووقفت على طولهـأ : لا وي شدعوووهـ ,,, أأذيته على قلبي عســـل ,,
مشاعل تبتسم لهـا بحب وتقول : مشكورهـ يالولوهـ على معاملتج الطييبـه لولدي ....
لولوهـ تتنهد وهي تقول : أنا ماعندي عيـآآآل ,,, وحابـه أأطلع كل اللي فيني بعياالكم .... ( تطالع طلال الصغير ) وخاصـه بولد الغـآآلي ...
مشاعل نزلت نظرهـا لتحت لما تذكرت طلال اللي مر على وفاتهـ 6 سنيــن : الله يرحمهـ ,,,
لولوهـ وهي تروح صوب مشاعل وتحاول تطلعهـا من اللي هي فيــه : يلا عــآآآآد ... لآ تكشرريـن ترى شكلج مب حلوو كلش ...
مشاعل طالعتهـا وحظنتهـا بقوهـ
ولولوهـ بـادلتهـا هالحظــن

وقالــــت : اللـــه لا يخليني منــــــج
لولوه ببتسامه حلوهـ : ولا منـــــج !

,
,
,

الــنــــهــــايـــة
