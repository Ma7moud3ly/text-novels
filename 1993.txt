كنت لي.. 
 بقلمي نسرين محمدادم..✏
 (1) اولا المقدمة: امنياتنا بأن يدوم كل شيء جميل بحياتنا.. لكن متكوب في الازل أن الاشياء تتغير وانها ليست بثابته يوم محزن ويوم مفرح وهكذا تمر الايام.. ننسي اشياء نعتقد انها لن تنمحى من ذاكرتنا.. وتأتي اخري جديده تضيء لنا الطريق ويتضح لنا بانه يكمن الخير فيما نكره.
 ثانيا: تعريف ابرز الشخصيات التي تدور حولهم القصة هيام :
 فتاة تبلغ من العمر (17) من اسرة فقيرة علاقتها بالاخرين يمكن وصفها بالجيدة لها صديقتين مقربتين متفوقة بدراستها تدرس بالصف الثالث بالمثاق العلمي حتي الان لم تعرف عن الحب سوي ما تسمعه من صديقتها تحاول القراءة والبحث عن معناه الحقيقي لكنها دائما تقول ان نهاية قصص الحب دائما تكون محزنة لذا لا يجب ان يشغل علقها شيء سوي دراستها لكي تستطيع مساندة اهلها بعد تخرجهاا هذا ما تتمناه هي ولكن الاحداث القادمة ستكشف لنا كل شيء .
 رافع :
 شاب متعجرف لا يعجبه شيء سوي ما يفعله هو مدلل عند والدته لانه هو الوحيد من بين خمسة فتيات يبلغ من العمر 26 يعمل الان محاسب بشركة اجنبية بالبلاد له علاقات متعددة مع الكثيرات منذ ايام الجامعة الي الان . ناجي :
 والد هيام عاني كثيرا بعد وفاة والدته وتزوج والده من اخري عاشة حياة جحيم من الصغر الي ان وصل مرحلة العمل بالسوق وتعلم العديد من الحرف لكن حاله حتي الان لا يسر احد ,,,,,,, ماريا :
 والدة هيام درسة هندسة معمار من اسرة ثرية رغم رفضهم زواجها من ناجي الا انها كانت تصر عليه الي ان تزوجا طلب منها ترك العمل وافقت علي ذالك حتي لا تحدث بينهم خلافات.. لكن هل ستطيع ان تكمل حياتها وهي تنظر إلي شهاداتها كل ما عاودها الحنين الي ايام الدراسة وكلما تذكرت احلامها . هولاء هم من تقوم عليهم اساسيات القصة مع ظهور شخصيات عديدة لاحقا.
بسم الله نبدأ .. يا هيومة يا بت وين انتي ..
 انا هنا يا ابوي جاية ..
 ماما شكلو ابوي الليلة السوق كويس جاي مبسوط من قال لي هيومة..
 يا بت قومي ودي لي الموية بعدها واصلي نقة..
 ههههههه حاضر ..
 اتفضل يا ابوي ..
 تشكري بتي السمحة ..
 ابوي اقول طلباتي المزاج رايق ولالا ..
 ما تطلبي الا انتي قولي ..
 عايزة شنظة جديدة ومزكرات وطرحة ولبسي انتهي عديل..ههههههه دة كلو ..
 كتير يعني طيب خلاص..
 هههههه لا لا بكرة الجمعة تمشي انتي وامك السوق..
 شكرااااا يا ابوي كدة ممكن تتغدأ بمزاج ..
 ماريا تعالي شوفي بتك دي ..خيانات بتديها القروش يا ابوي وانا منتظر اسبوع عشان تغير لي تلفوني .. 
 ابو حميد الخميس الجاي ''كل القروش البتجي حقتك ..
 ابوي ما تشتغل بيهو كتير تلفون شنو يابت اطلعي من الموضوع بيني وبين ابوي ما تتدخلي ..ابوك براك يعني ..
 الاتنين قومو داير انوم لما الغدأ يجهز 
 --نواصل-- نسرينة..
2/
كنت لي ____بقلمي نسرين محمدادم✏ __ مجتبي بعد مشي منو اتصل علي نسيبة عشان يوصل الشمار معروف في الشلة اي خبر هو الجبيو من مافي ترن ترن ترن *تبوووو ازيو * نسوووو كيفيك * انااا تمااام انت كيفيك *انا كويسسة بس طولنا من بعض مالك مختفي كدة *مشغول مع الشغل الجديد والله *هههههه بقيت موظف الله يعنيك يا بلد تبو بقا موظف حكومي *هههههه انا هين ولا هين يا نسوو * هههههه اكييد ما هين والله اهااا الشمار شنو والجديد *ههههههه شمار ظريف شديد *قول سرييييع متعلق بمنووو في الشلة *لالا دة الا نتلاقة بكرة مش اصلا عندنا قعدة *هوي بكرة شنو هسي قول يااااخ *انا رصيدي خلص بنزل الشمار في القروب *دي عادتك ولا بتشتريها امشي سريع * يلا سلام ,,,,,_ طبعا نسيبة منتظرة تعرف الحاصل شنو مشت فتحت الواتساب بعد دقيقة جات رسالة مجتبي بتقول 'شباب ازيكم طبعا الحدث الاهم اليوم السيد رافع بحب ليهو بت ثانوي مقطعة هههههه كان شوفتو شكلها كيف مع انا سمحة شديد بس وضعها كعب شديد ما بعرف خاتي عينو عليها ليه 'طبعا الكلام مضحك عندهم بس نسيبة زعلت شديد كيف حبيبا رافع يفكر في وحدة تانية غيرا لانها ما كانت بتعرف بعلاقتو التانية رسلت ليهو كمية من الرسايل ما ردا وتلفونو كان مقفول بعد ساعة اتصلت عليهو وهي زعلانة شديد *اهليييين نسومتي *هههههه نسومتك ياخ *مالك يابت الحاصل شنو مالك زعلانة وبعدين مشتاااقين كتير كتير * حبيتك الجديدة كيف * انا عندي حبيبة غيرك اكيد لا *والبقولو تبو دة شنو *الزفت دة عمل شنو تاني *قال انك بتحب وحدة تانية غيري بتقرأ في الثانوي *معقولة يا روحي انا اكون لغيرك * طيب انا دايرة اشوفك هس *شنو هسي الزمن فات خلي لبكرة في القعدة بوعدك ما بتونس مع غيرك *لا بس هسي يعني هسي ,,,, طبعا نسيبة لو قالت شي لازم ينتفذ دة الاتعود عليهو من وهي صغيرة ورافع عارف كدة حاول يمثل انو امو بتنادي فيهو * نسومتي ماما بتنادي علي دقيقة بس اي يا ماما جاي يلا برجع ليك *انا في انتظارك قبل الزمن ما يفوت ,,,,,,رافع محتار يعمل شنو في المصيبة دي مافي طريقة بتحلا منها نهائي الا يطلع شريحتو ويدخل التانية تتصل تلقي التلفون مقفول_ _ نسيبة طلعت من البيت منتظرة اتصال رافع لمن الساعة 8 قررت تمشي ليهو البيت ما اظن خطر علي بال رافع انها تجي لما ضرب الجرس ماماتو طلبت منو يفتح ما قام من مكانو بحضر في التلفزيون قامت هي فتحت الباب وهي مستغربة في البت اول مرة تشوف شكلها *السلام عليكم * عليكم السلام اتفضلي * لا ياخالتو انا مستجعلة رافع موجود ,,,,زاد الاستغراب بت بتجي بعد صلاة العشاء وبتسأل عن شاب وفي بيتو كمان ردت ليها * اي موجود عايزة حاجة انتي زميلتو في الشغل ولا شنو *خالتو لو سمحتي نادي لي * طيب ,,,,,يا رافع يا ولد عندك زول منتظر في الباب 'ما خطر علي بالو تكون نسيبة مشي وهو متسرع علي الباب قلبو وقف لما شافا قدامو ,,,,نواصل ,,,نسرينه ,,,
3/
كنت لي...?? ____بقلمي نسرين محمدادم✏ ______(4) _ رافع ما عرف يقول شي قدام ماماتو برجف براهو اول مرة يخاف من حاجة ما صدق دخلت جوة ساق نسيبة بعيد من البيت وهو زعلان منها شديد *يا غيبة الجابك شنو انتي مجنونة ناس البيت يقولو علي شنو * هههههه يا حبي دة الشوق الجابني ليك *ياخ طيري انتي والشوق بعيد مني * ههههههه ابييييييت مش انت عامل فيها ثقيل بتقفل التلفون وما طلعت عشان نتلاقة *طيب هسي ارجعي البيت بكرة نتلاقة ونتكلم ماشي *امشي براي ارح وصلني ما بتخاف علي يعني * ياخ انتي ياخو منك ياربي دي مصيبة شنو شكلو ربنا داير يطلع حق البنات القبلك كلهم *ههههههه والله دي مشكلتك ارح وصلني سسريع ولا ارجع لامك جوة اقول ليها عمايلك كلها * طيب اصبري ماشي اجيب ليك المفتاح *دقيقتين لو زادو بحصلك ,,,,, رافع مجبور ينفذ البتقولو لانو بعرفها مجنونة وبتعمل الفي رأسا بدون تردد اقل من دقيقة دخل جاب المفتاح ما اتكلم معاها نهائي في الطريق بس مستني متين يلاقي مجتبي هو سبب المصايب كلها يندمو علي الشمارات تاني ,,,,,ساعتين حتي رجع البيت عشان كل الفي البيت ينومو وما تسألو امو عن نسيبة دخل وهو مطمئن مافي زول صاحي بس سمع صوت امو قبل ما يدخل علي غرفتو * رافع تعال هنا انا منتظراك لي ساعة ,,, قلبو بدق بطريقة غريبة لانها اول مرة امو تتكلم معاه بطريقة دي * ماما انا نعسان نتكلم بكرة *تعال يعني تعال شكلي دللتك زيادة زي ما بقول ابوك * امي عليك الله ما هسي * ياولد كمان الكلام معاك بوقت بقا ما شاءالله كبرت شكلي تاني ما بتسمع لي كلمة *العفو يا ماما *البت دي منو *دي صديقة لي *صديقة اخواتك البنات قبل ما يتزوجو كنت بتقول للوحدة فيهين ما تلاقي خطيبا خلي صديق ليها وهس انت جايبة لي للبيت *جات براها ما جبتها *كويس عرفت البيت من وين لو ماانت قولت ليها ,,,رافع عشان يطلع من المحضر المفتوح دة وما معروف نهايتو متين فتش ليهو كذبه * كانت عندها كتاب عني شيلتو منها قبل فترة هسي قالت عايزهو * من متين انت بتقرأ كتب ودة منظر وحدة فاهمة ومثقفة تقرأ كتب عليك الله شوف ليك كذبة تانية لو كان داك ابوك الفتح الباب تعرف البحصل شنو *ربنا يطول في عمرك اكيد بطلعيني من الموقف كالعادة *دي غلطتي اني بداري ليك شي بتعملو امشي اتخمد نوم بس من اليومما عايزة اشوف خلقت البت دي قدامي *حاضر انتي تأمري تصبحي علي خير ,,,,,ما صدق الموضوع انتهي علي كدة " هيام يوم الاحد بعد اليومي الدراسي طلعت مع صديقاتا قالو انهم ماشين السوق يشترو شوية حاجات عارفينها ممنوعة انها تمشي من يوم لاقها ابوها ومنعها ,,,ماشة في الطريق رافع وقف عربيتو بعيد وبقي يمشي برواها بتفش في حجة عشان يقدر يتكلم معاها لقي قلم في الارض ما مصدق *يا طالبة ,,,, بعد كم مرة حتي اتلفت وعاينت ليهو *اي انتي قلمك وقع هاك ليهو ,,, هيام فهمت انو دي -حجة مننو ما وقفت كتير بعد ما قالت ليهو *شكر ليك بس دة ما قلمي ,,,زعل شديد من نظراتا بتمتم براهو سمحة لكن لئيمة بس مالو دي اول خطوة وبتقعي في يوم اصبري بس ,, من الاولاد في الشارع شاغل واحد فيهم هيام ضربو بطريقة مجنونة هيام ما عرفت تعمل شنو غير انها بتبكي طلبت منو يوقف ضرب لانو خلاص انفوبقت تنزف مع انو كل يوم الشباب ديل بضايقوها زعلت لانو اضرب بس برضو في جانب كويس انهم ما اظ' تاني يتعرضو ليها ,,,, ,, فضل ماشي وارها عشان يطمئن انها وصلت البيت طول الطريق كانت منتبه انو كان وراها بس ما اشتغلت بيهو كتير ,,, '''نواصل, نسرينه,,,

كنت لي...?? ____بقلمي نسرين محمدادم✏ ______(5) _وصلت هيام البيت سلمت علي امها علي غير العادة مشت علي غرفتها منظر الولد والحصل لسة مؤثر فيها قصة الزول البمشي وراها كل يوم دة وكمية أسئلة بتدور في راس امها لأحظت في شي غريب بعد دقايق مشت ليها * هيام مالك الليلة * مافي شي يا امي بس مصدعة شوية *طيب غيري هدومك اجيب ليك بندول وكباية شاي *لا يا امي بس اديني تلفونك اتصل علي مريم عشان تجيني *يا بت قولتي مصدعة مريم شنو نومي بعدين اتصلي عليها * لالالا بس عايزة اتصل عليها هسه * يا بت قولي بسم الله مالك بتصرخي كدة استني شوية اجيب ليك التلفون _ ,اقل من دقيقة ماريا جابت التلفون مع انها ما مطمئنة وعارفة في حاجة بس ما عايزة تضغط علي هيام براها بتجي تحكي لو الموضوع بستاهل طلعت من الغرفة مشت علي المظلة القريبة لغرفة هيام تكمل قهوتا لما يجي ناجي وتعرف عمل شنو اتصرف في قروش البيت ولا لا , *الو *اهلين هيومة ازيك مشتاقين يا بت وين مختفية * موجودة مع المدرسة والله اها قاعدة ولا سافرتي للجامعة *لا قاعدة * طيب البسي عبايتك تعالي لي هسي * يا بت قولي بسم الله مالك * امي ما عندها رصيد لما تجي بحكي ليك يلا سريع * طيب حاضر عشرة دقايق بكون معاك ,,,,,, استأذنت مريم امها طلعت متسرعة بين انها مبسوطة لانها بتلاقي هيام وبين الحيرة الحاصل شنو وليه اتسعجلتا عشان تجي ماشة وبتكلم نفسها لما وصلت * خالتو ماريا ازيك * حبابك مريوم كيفيك مالك طولتي مننا كدة *والله كويسسة ديل ما صدقو اجزت غسيل مكوة والبيت كلو علي *هههههههه لازم ياخدو حقهم منك بتقعدي معاهم ايام *هههههه يعني قبل ما ادخل الجامعة ما كنت معاهم وين هيومة ما شايفاها غريبة قهوة وهي ماقاعدة معاك * والله ماعارفة مالا جات من المدرسة وشها ما بتفسر حاولت اتكلم معاها بس مافي فايدة كدي قومي امشي ليها احتمال تقدري تفهمي منها شي * طيب بعد شوية بجيبا نشرب القهوة سوا ,,, لسة هيام في مكانا وكباية الشاي قاعدة زي ماهي والاكل ما دخلت يدها فيهو وما غيرت هدوم المدرسة استغربت مريم بالمنظر قعدت في السرير المقاصد لسرير هيام * هي يا بت في شنو *مافي شي *انتي هبلة تعالي سريع وبحكي ليك اجي هسي اسالك تقولي لي مافي شي يلا احكي * ياخ في واحد ليهو فترة بمشي وراي خطوة بخطوة لما اصل البيت حتي الجمعة والسبت بشوفو في الحي *واحد وبمشي وارك يا بت بتكون صدفة ساي ما تشغلي بالك خوفتيني قولت في مصيبة حصلت *يا غبية صدفة شنو قبل شوية ضرب ولد بسببي *شنو شنو شنو * دة الحصل الاولاد بحكي ليك عنهم بضايقوني من السنة الفاتت الليلة واحد فيهم شاغلني وقع فيهو ضرب خايفة الخبر يصل لابوي * متخافي البوصلو ل ابوك منو اطمني يلا قومي غيري ارح نمشي نشرب قهوة مع خالتو عشان تطمئن عليك،,, هيام بعد الحصل اليوم 'هل بتقدر تستحمل خبر انهم لازم يطلعو من البيت في خلال 24ساعة ،,,نواصل ,,,نسرينه,,,,,,
كنت لي ______ بقلمي نسرين محمدادم __(6)__ _ الثرثرة بين مريم وهيام مستمرة لانهم طولو ما اتلاقو نفس الوقت ناجي جا راجع من الشغل وحالو يغني عن السؤال مشت عليهو ماريا عشان تعرف الجديد شنو *اها يا ناجي ان شاءالله اتسهلت * لا والله * والعمل شنو هسه ومدارس الاولاد *والله دة المطير النوم من عيوني كل سنة ونحن مجيهنهم كدة هيام ممتحنة مافي طريقة نرحل بعيد من المدرسة بس كيف ما بعرف * سيد البيت ما قدر يمد ليك الفترة لما نشوف لينا بيت قريب * حاولت معاهو اداني يومين تاني *كويس شديد بكرة ماشة ابيع الدهب دة * لالا الدهب جابو ليك ابوك يعني حقك انتي لما تحتاجي بيعيهو لسة كلماتو في اضاني لما قال ليك عارف الشحاد دة ما بعيشك كويس خلي الدهب دة معاك عشان كدة لازم اوضح ليهو اني ما كدة ولا في يوم بتبيعي الدهب دة لا عشاني ولا عشان الاولاد * يا ناجي يا ناجي عليك الله انسي القصص القديمة خلينا في يوم الليلة ونتصرف كيف *ربنا موجود قادر يحلها لينا كلمي الاولاد ديل عشان بكرة لو قولنا نطلع ما يتفاجئو بس خليهم يعرفو ما بنمشي بعيد عشان مدارسهم * ان شاءالله_ __ ماريا ما عارفة تقول ليهم شنو كل ما يتعلقو بالناس يرحلو منهم لمن بقت ليهم عقدة ما صدقو المرة دي طولو في البيت دة جا محمد ماري شافا بتتكلم برها *يمة مالك بتنضمي براك بسم الله انتي لسة شباب ياخ *هههههه هي يا ولد قايل عشان دخلت الجامعه امك كبرت يعني اكيد شباب *طيب مالك مهمومة كدة ابوي عندو مشكلة في الشغل ولا حاجة * الحمدلله بس سيدالبيت طالب منو يفضي ليهو البيت بعد يومين *ياااارب متين نخلص من موضوع سيد بيت وزفت عشان كدة قلت ليكم اخلي الجامعة اساعد ابوي رفضتو شفتي اخواني الصغار ديل ذنبهم شنو * بتتحلا ماتشيل هم *كيف ما اشيل هم هيام ممتحنة وعلمية اقل حاجة ممكن تضيع عليها السنة *دي المشكلة والله يا محمد قلت لي ابوك اكلم اخواني يساعدونا رفض ابيع الدهب برضو رفض *امي انتي اصلا عارفة رايو شنو ما كان تضايقيهو بأنك تطلبي مساعدة منهم اذاكان هم ما عايزين يجوك هنا عشان وضع ابوي يعني خجلانين مننا والله نحنا كمان ما عاجبنا وضعهم دة ربنا يزيدهم *اسكت خلاص *اسف يمة ديل اخوانك ما كان قصدي اتكلم عليهم كدة * طيب قوم شيل الاكل دة امشي لابوك بيغادي *قبل ما امشي كلمي ابوي لو وافق قروش التسجيل دي عليها تلفوني ممكن يساعدو في حل المشكلة دي * اوع تقول الكلام دة تاني جامعتك دي اهم من اي شي * سكتة بعرف انو مافي فايدة ,,,,, هيام كانت واقفة برا بتسمع في كلامهم ما قادرة توقف دموعا لما طلع محمد حاولت تعمل فيها عادية عشان ما يسألا دخلت المطبخ علي امها والكلام ما قادرة تطلعو *يمة تاني بنمشي لي حتة تانية *هيام يا بتي ما تشغلي بالك ان شاءالله بتتسهل خلي بالك في قرايتك وبس *حاضر حاولي يمة اننا ما نمشي من هنا ,,,,,,تاني يوم بعد الحصص طلعت من المدرسة معاها ريم 'كل البنات لاحظو انو هيام ما ياها عشان كدة طلبو من ريم تتكلم معاها لانها هي اقرب وحدة ليها *يا بت مالك انتي من اصبحت ما فردتي وشك دة *مافي شي يا ريمووو شوية زهج من القراية * ياخي جديدة علي انتي صاح قولي قبل ما ازعل منك ,,,,وقفو تحت ضل الشجرة حكت ليها '''كل شيء ;رافع لقاها فرصة سمع كل شي ,,,نواصل ,,نسرينه,
كنت لي ??______ بقلمي نسرين محمدادم ??__(7)__ _ في ناس الحظ والقدر بكون لصالحهم منهم رافع بفتش لطريقة يساعد في اهل هيام بدون ما حتي يعرف عنهم شي همو الوحيد حبيبتو ما تضرر قلبو اتقطع لما شافا وهي بتبكي قرر يساعدهم باي طريقة مشي الحي سأل الناس عنهم عرف اسم ناجي اتفاجأ كتير هيام بتكون بتو دة اطيب رجال وصديق ابوه مع انو هو مجرد عامل في شركة البناء مع ابو رافع بس المعاملة بينهم حلوة شديد ما حصل يوم نادوه باسمو غير عمو ناجي زاد اصرارو علي تقديم المساعده ليهم مشي علي السوق عشان يشوف صاحب البيت ويدفع كل المبلغ *السلام عليكم * عليكم السلام اتفضل يا ابني اي خدمة * اي بس الموضوع يكون بيني وبينك *اعرف اولا انت داير شنو يا ولدي ما بتفق معاك ساي * اطمئن يا حاج مافي شي كعب *قول قولك ونشوف * في واحد مأجر منك اسمو ناجي * اي مالو الزفت *يا حاج قول بسم الله خلينا في الكلام الطيب داير ادفع ليك كل القروش العايزا منو هي كم كلها * يا جنا هوي بطل كلام فارغ القروش دي كتيرة ما بتقدر عليها * برضو انت قول لو ما دفعتها اضربني لو داير ولا اعمل الانت شايفو صاح * سبحان الله انت تدفع هههههه عايز منو اجار 6 شهور *جميل والشهر بكم * طيب دة شيك بالمبلغ وعليه اجار ثلاثة شهور قدام * تاريك ما هين يا جنا *يلا سلام * انت منو طيب *رافع عبدالمجيد ,,,بدون ما يزيد بحرف بس فضل يعاين للراجل بطريقة غريبة كيف يكون في ناس مافيهم رحمة للدرجة دي اسرة كاملة تتشرد بسبب مبلغ تافه زي دة!! احساس اول مرة يحس بيهو رافع اكيد لو حكي لاصحابو ما بصدقو الحصل حتي هو لو في يوم زول قال ليهو ممكن يتصرف كدة ما اظن يصدق نفسو ,,,رجع البيت وهو مبسوط شديد بدل كان بدخل البيت وهو زهجان ومضايق بتشاكل مع الكل ولا مافاضي لزول فيهم ,, ,,,,,تاني يوم طلع من الشغل في نفس الزمن المفروض تطلع فيهو هيام من المدرسة بس اتأخرت اكتر من نصف ساعة ما طلعت بس فضل منتظر لما طلعو المرة دي غير المرات الفاتت مشي واتكلم معاها عديل والله يستر ,,,نواصل ,,,نسرينه,
كنت لي ?? _____ بقلمي نسرين محمدادم??(8)__ _*سلام عليكم * اهلا * كيف حالك *في حاجة بتمشي وراي ليك اسبوعين داير شنو مني وكمان بتقيف قدامي هس الناس لو شافوني واقفة معاك يقولو شنو امشي من قدامي *هههههههه يا بت الناس قولي بسم الله كدي وحدة وحدة عشان اقدر ارد عليك *كمان بتضحك ياخ زح من الطريق *لو ابيييت بتعملي شنو *اكيد بكورك الم الناس عليك *هههههه تكوني عويرة طيب يقولو عليك شنو بلبس المدرسة واقفة مع شاب وسيم زي * يا ربي * عشان تمشي قولي لي اسمك منو *ولو ابيييت * برضو بعرفو بطريقتي *اي واضحة طريقتك بتوقف وحدة من البنات تسألهم * وممكن ادخل جو للمدير اسألو* دي مصيبة شنو * عليك الله ابعد من طريقي * حنيت عليك بس قولي لي بمشي والله بس ما بوعدك انها تكون اخر مرة *اسمي هيام *اسمي هيام ياخ اسمك جميييل وانتي بتنطقي حروفو * جميل ما جميل ما بفرق واياك تاني اشوفك قدامي *قبيل قلنا ما بوعدك مع السلامة قبل ما امشي اسمي رافع عبدالحميد ما سألتيني بس حبيت اعرفك بنفسي *شين امشي ياخ *هههههههه انا شين بنات الجامعة كلهن مكسرات فيني تقولي لي شين صحي انتي لسة صغيرة ما بتفهمي في الحاجات دي *والله لو دة الفهم عندك بتمني ما افهم نهائي انت قايل السماحة دي بتكون بالظاهر في حاجات تانية ما اظن تكون بتفهم فيها انت *ههههههههه ما بتهمني كتير الحاجات دي * انا غبية البتكلم مع واحد زيك امشي شوف اشكال زيك ,,,,, مشت منو وهي متغاظة من الحركة العملها وقفتو قدامها وهي ما قادرة تعمل شي وطريقة كلامو زعلانة لانها وقفت اتكلمت معاهو ماشة وبتتكلم براها *عاين ليهو المفتري قايل نفسو خلاص ولا سامو زين قبيح خلقتو دي بغير طريقي انشوف تلاقيني وين ,,,وصلت البيت علي صوت تلفون ابوها اتصل صاحب البيت عشان يكلمو بالحصل *السلام عليكم * مرحب عباس كيف حالك * ما تخاف ما اتصلت عشان القروش *ما من عوايدك تتصل ساي خير * داير ابشرك القروش ادفعت ,,, قبل ما يرد ويسأل التفاصيل عن الدفع طوال عاين لماريا اكيد هي ومافي غيرا تكون سألت اخوانا باعت الدهب اتدينت قبل ما يكمل اسئلة ويجاب علي نفسو قال ليهو عباس *سكنت مالك عندك خبر بيها ولا شنو بس الجنا الجاني دة ما ولدك *ياتو ولد اسمو منو وشكلو كيف انا ما رسلت زول انت عارف الحال نحنا في السوق سوا * قال اسمو رافع عبدالمجيد ,, ناجي ردد الاسم رافع عبدالمجيد هيام بقت ترجف مافاهمة شي يكون وصل الكلام لابوها بس بسرعة دي ما عدت عشرة دقايق بتدعي ربنا يكون اسم بشبه اسم رافع الكان معاها قبل شوية ,,, واصل ناجي الحديث مع عباس * دة ولد زول عزيز علي بعتبرو واحد من والله بس الفترة دي انقطعت عنهم بس يا عباس عرف كيف بقصة القروش الود دة مافاضي يخش السوق وصل لمكانك كيف *والله اهو وصل ودفع العليك ولما سألتو قال سمعنا اول امس لما كنا بنتناقش يلا سلام انبسط اجار ثلاثة شهور مقدم *الله يبارك فيك يا رافع عمري ما بنسي ليك العملتو دة ,,,,, ناجي ما مصدق انتهي من الهم دة فرحان طلب من ماريا كباية شاي بعد يحكي ليهم الحصل حتي يمشي يشكر رافع ,,,هيام لسة في حالة قلق لانها مافهمت الحاصل ,,,نواصل ,,,'نسرينه،,
كنت لي _____ بقلمي نسرين محمدادم(9)__ _ هيام اتشجعت بعد ما شافت ابوها فرحانة عكس توقعاتها الكانت في بالا قبل ما يخلص المكالمة مشت قعدت في الكرسي القريب من سريرو *ابوي شكلك مبسوط ابسطنا معاك * هههههه اصبري ماريا تجي واحكي ليكم *تاني انتظار هو قلبي مستحمل *بتقولي في شنو يا بت *هههههه مافي بتكلم براي اهي امي جات قول سريع *البت دي مالا يا ناجي يلا قومي غيرك ملابسك دي اخدي ليك نومة بعدها تعالي تمي ونستك مع ابوك * وين ما بقوم من هنا الا اعرف ابوي مخبي علينا شنو * عشان ترتاحي ما بنرحل من البيت الدين اتفكة والبيت لينا لكم شهر قدام * الحمدلله ياااارب استجبت دعواتي اناااافرحااااااااانة يا ابوي لانك لقيتك طريقة تخلصنا من الهم دة ياااخ انت افضل اب في الدنيا * دقيقة دقيقة اصبري اولا انا ما دفعت القروش وثانيا بتقولي لي انا افضل اب بس عشان ما بنطلع من البيت * كيف يعني طيب الدفع منو العفو يا ابوي معقولة لكن اكون كدة اكيد انت اب مافي زيك يلا تم معروفك وقول الدفع منو * ممكن تدوني فرصة اتكلم انتي وابوك *امي عليك الله اصبري شوية وبقوم تتكلمي براحتك * هههههههه يا هيومة امك بتعاين ليك كدة ممكن تديك بالكباية دي هسي عشان ترتاحو انتو الاتنين وتقومو من قدامي دفعهم ولد صديقي اسمو رافع ما نساني نهائي ياحليو من وهو في تانية جامعة ما شوفتو لمن اتوظف ما شاءالله,,, من اسم رافع هيام شالت شنطتا ومشت تتكلم براها ياارب هسي دي مصيبة دي خايفة من يعرف اسمي اتاري هو بعرف ابوي كمان دي ورطة شنو يا الله طيب طالما عارف اهلي بعمل كدة ليه يا هيام بسبب الشاف نفسو دة بتجني اكيد شوفي قرايتك وين ,,,,بهناك ابوها خلص الشاي قال بدل يخسر مشوار ويمشي البيت يمكن ما يلقي رافع ولا ابوه الانهم مشغولين احسن يتصل علي عبدالمجيد يسلم عليهو يشيل رقم رافع ودة الحصل بعد ونسة بين هو وبين صحبو عبدالمجيد شال الرقم اتصل علي رافع اتشكرو وهو ما صدق لقي الفرصة قال يتكلم مع ماريا والاولاد *الو خالتو ماريا *رافع كيفيك يا ولدي *انا كويس والله بس مشتاق ليكم كتير *اييييك لينا زمن ما اتلاقينا *تسعة سنين يا خالتو كيفك صحتك *الحمدلله انت كيف امك وابوك اخبارهم *كويسين والله *لازم تجينا زيارة *اكيد بس انتو اولا امي ما بتصدق لو قلت ليها اتكلمت معاك طيب اديني اولادك اتعرف عليهم قبل ما نتلاقا * حاضر محمد وراشد برا البيت بس دي هيام اديك ليها ,,, داير يطير من الفرح من سمع اسم هيام مع انو نسيبة بتتصل وهو بشوف المكالمة وبنطش،,ماريا مشت بسرعة للغرفة فيها هيام مدت ليها التلفون *منو يا امي دايرة انوم *قومي يا بت ماتخجليني اول مرة يتكلم معاك يقول عليك شنو *هو منو اصلا عشان يقول ولا ما يقول ناقصة هي ,,, رافع سمع كل الكلام بس لسة منتظر * دة رافع *منو وهي واقفة ومنططة عيونا كانها ماهي النعسانة ,,,نواصل ,,,نسرينه
كنت لي _____بقلمي نسرين محمدادم __(10) *الو * في حاجة انت ناوي علي شنو ليه بنطط زي الضفدع في اي مكان * يا بت ممكن تتكلمي براحة هههههه وبعدين قلت ليك بتشوفيني كتير الفترة دي * كمان ليك نفس تضحك وبتضايق غيرك غبي * وصلتي كيف *مالك ومالي * ههههههه مالك كدة انتي خلي روحك رياضية واستحمليني شوية * استحمل زول ما بحس *انا برضو الله يسامحك *يلا مع السلامة مافاضية ليك انا *هيام دقيقة بس *في شنو *ممكن تقبليني صديق واخ ليك *اسسسسسفة وما بتمني في يوم تكون صديق لي *ههههههه ليه يا بت بتكرهيني للدرجة دي * ما عرفت الكره في حياتي ولا بعرفو في يوم بس دي عمايلك وطريقة تعاملك ما عاجباني *طيب اغيرها *لا شكرا علي فكرة أنا ممتحة وما فاضية يلا سلام * ههههههههه حضري نفسك يوم الجمعة بتكونو معانا في البيت هههههه ما بتخلصي مني بسهوله ,,,,, قبل ما يتم كلامو هيام قفلت منو النوم طار بقت تفكر في كلام رافع ,,,كيف يعني انا امشي بيتهم يارب دي ورطة يا هيام بتجني بسبب المغرور دة امشي نومي واقري قرايتك دة شكلو متربي علي انو ياخد كل شي دايرو ما بشبهك ولا تفكري فيهو اكتر ,,,,, هيام بدون ما تتنبه بتفكر في رافع مع انها بتحاول تتجاهل وجودو في حياتا ،,رافع قفل منها رجع لهيام عشان ما تزعل وتعمل ليهو موضوع ولا تجي البيت المرة دي ما بقدر يبرر لامو * نسووومتي حبيبتي كيفيك * بلا زفت معاك كنت مشغول مع منو *شغل والله *هههههههه من متين بقيت تهتم بالشغل ولا مع حبيبتك الجديدة بس المقطعة دي ماأظن تكون عندها تلفون * نسيبة ما تغلطي * اغلط وفي منو شكلك عشت الدور في الموضوع وناوي تكمل * نسيبة ممكن تطلعي من الموضوع دة قولي لي كيف كان يومك *مهم يعني *اكييييد هو في شي اهم منك الله ياخدك *قلت شنووو *لا بتكلم مع حازم اخوي عامل لي ازعاج * كويس بنتلاقا متين * نتلاقا نتلاقا ما بتزهجي انتي مشغوووووول اول ما القي زمن بقول ليك نتلاقا متين يلا سلام ماما عايزاني *امشي يا ولد ماما لحدي ما اشوف نهايتي معاك شنو * ما تستجعلي النهاية قريبة ,,,,,, نسيبة مستغربةليه اتغير رافع كدة معقولة البت الجديدة احلي منهاقررت تمشي تلاقيها ,,,,نواصل ,,,نسرينه,,
كنت لي ____ __بقلمي نسرين محمدادم__(11)_ رافع قفل التلفون عشان نسيبة ما تتصل تاني مشي علي المطبخ لماماتو يتونس معاها ويحكي ليها عن موضوع ناجي *ماما كيفيك الليلة *كويسة انا بس غريبة الجابك المطبخ شنو مش دة انت الريحة الطبيخ بتزعجك *هههههه يعني الواحد ما يتغير نهائي عندي مزاج اقعد معاك وتعملي لينا كبايتين شاي *طوالي في كلام داير تقولو صاح بعرفك ما ساي *تعرفي عزمت منو يوم الجمعة الجاية * يا ولد انت بتعزم ساي الجمعة عندي مية برنامج مافاضية * لما تعرفي الجاي منو بتغيري رايك *اها منو * عمو ناجي وخالتو ماريا * ياالله ديل لقيتهم وين اخبارهم شنو وين ساكنين عرفت طريقهم من وين *هههههههه طريقة كلامكم واحدة الف سؤال في ثانية غايتو *بتقول ولا تقوم وبعدين شوف انت قاعد في شنو التربيزة دي بتتكسر قوم سريع *كويس قايم واتلاقيت مع عمو ناجي بالصدفة *اييييك والله ايام طولت منهم شديد عندهم اولاد ولالا * اكييييد بت اسمها هيام *انا قلت اولاد بس جاري للبنات هههه*ههههههه معقولة يا ماما ولدك انا بفكر كدة بس لفظ بشمل الكل * خلاص تمام ان شاءالله في انتظارهم ,,,, رافع طلع وهو مبسوط الخطوة الثالثة علي وشك النجاح لكن ما عارف نسيبة ناوية علي شنو في اليوم التاني من الصباح اتصلت علي مجتبي *تبو ازيك *يااهلين نسووو الصحة مالك متصلة بدري كدة شفتيني في منامك ولا شنو * بطل ظرافة وخفة دم اطلع ارح وديني للمدرسة حقت البت *بسم الله بت منو * حبيبة الزفت *هسي مصحياني من عز نومتي عشان تمشي لي دي ياخ عليك الله انسي شاغلة بالك مالك وبعدين كفاية الحصل المرة الفاتت لسة رافع زعلان مني * خليك من رافع هس وقوم سريع عشرة دقايق والله اظبط ليك امورك مع شاهندا *جادة ولا بتغشيني عشان اوديك *والله جد *الساعة كم عندك *حتي الساعة ما قادر تعاين ليها 7:30 *ههههههه ايون طيب هسة بكونو قربو لزمن للطابور خليها الساعة 2 *تمااام اتفقنا ,,,,,نسيبة كالعادة بتستغل نقاط ضعف الحوالينا عشان تقدر تصل للعايزاهو مجتبي ما صدق انها ممكن ترجع علاقتو مع حبيبتو شاهندأ زي الاول دي امالو بس ما اظن توفي بوعدها ليهو لانها ما اول مرة تحصل منها صادقتو بعد فترة مثلت بتحبو عشان تصل لرافع صديقو وهو شايف كل البتعملو ولسة بثق في كلاما ,,,,,رافع طلع من الشغل في نفس الزمن الاتحركت فيهو نسيبة عشرة دقايق من وصولهم طلعت هيام من المدرسة تتونس وتضحك مع ريم وباقي البنات قبل ما يفترقو رافع ما شاف نسيبة ولا حتي هي شافتو مشت وقفت هيام في نص الطريق *ازيك *عليكم السلام اي خدمة *خدمة واحدة بس منك تبعدي من رافع *ههههههههههههههه من منو ههههههههه استغفر الله العظيم ابعدي من طريقو لو سمحتي يارب دي مصايب شنو *كمان انا مصيبة شينه وشكل ما مقبول بتقولي علي كدة ,,,,رافع سمع الصوت واتاكد دة صوت نسيبة جا جاري يتدخل قبل ما تحصل كارثة ,،,,,,نواصل ,,,,نسرينه
كنت لي ??__بقلمي نسرين محمدادم??___(12) *نسيبة الجابك *ههههههههه نفس الشي الجابك يا عمري * عليك الله امشي من هنا نتافهم بعدين هيام انا بجد اسف والله ما بعرف انها جاية * جاية ولا ما جاية انا ما ناقصة مشاكل انتو الاتنين بتمني ما اشوفكم من الليلة * اسمعيني بس دقيقة يا هيام *هههههههه كمان بتترجي فيها هههههه يا روميو زمانك *اسكتي انتي يا نسيبة بعدين الوصف ليك المدرسة منو *تبو *سبب المصايب كلها ,,, هيام مشت منهم خلتهم جاطين ماشة وبتبكي لو واحد من الاستاذا شافا ولا البنات وصلو الخبر للمديرة البحصل شنو ,,,,,رافع لسة مع نسيبة وصلها البيت بدون ما يتكلم معاها في الطريق لما نزلت قال ليها * نسيبة البينا انتهي ولو سمحتي رقمي امسحي ومن اليوم ما عايز اشوف وشك تاني * شنو شنو هو بالساهل كدة وبعدين بتغلط وبتحاسبني علي غلطك في زول ضربك علي ايدك قال ليك امشي حب وحدة تانية *المهم دة قرار والبت دي مسكنيه واهلها في حالهم ما عندهم مشكلة مع زول بتمني تاني ما تزعجيها ,,,,بقت واقفة في نفس المكان اكتر من ساعة زعلانة من كلام رافع وليه يتعامل معاها بطريقة دي ما شايفة نفسها لي الغلطانة نهائي ,,, عدا يومين ي الموضوع هيام راقدة في البيت ما مشت المدرسة كل ما تسأل ماريا عن الحصل ليها تقول انها مصدعة يوم الخميس بالليل بعد ما اتصل رافع يأكد ليهم لازم يجو بكرة ماريا اتكلمت مع هيام *يا بت ما تنسي بكرة نحنا طالعين شوفي ليك عباية سمحة عشان تمشي بيها * ماشين وين * ناس عمك عبدالمجيد *دة منو كمان * هيام قولي بسم الله مالك انتي الايام طيب ناس الود الاسمو رافع قبل اسبوع في شاب ساعد ابوك *دة الزفت ما ماشة *شنو شنو كيف زفت بتعرفي عنو شنو *ولا شي بس انا ما ماشة معاكم *ولا علي كيفيك هسي بكلم ليك ابوك *يمة عليك الله لا خليني انا سوقي محمد وراشد * وتقعدي في البيت براك جنيتي اكيد لا بتمشي يعني تمشي ماعايزة نقاش *تمام الله يصبحنا ,,,,,,, هيام بتتمني الليل ما يكمل لانها ما عايزة تلاقي رافع تاني نهائي وكمان تمشي ليهو في بيتهم ,,,نواصل ,,,نسرينه,,,,,,,,

كنت لي ?? __بقلمي نسرين محمدادم✏__(13) ،، مجتبي اتصل علي شاهندأ يتأكد لو نسيبة اتكلمت معاها ولالا حسب الرد قبل تقول شي بعرف *الوووو * اهلا * مساء الخير *يسعد مساك منو معاي *كمان حتي رقمي نسيتي يا شاهي * بدون كلام كتير يا مجتبي داير شنو تاني مني * انا اتصلت عشان اعرف لو نسيبة اتكلمت معاك ولالا *نسيبة نسيبة والله البت دي لو ما بعدت عنها بتضيعك بنصحك انا شوف طريق بعيد من الزولة دي *مالا نسيبة يا شاهندأ انا عرفتها عن طريقك صاح *وكانت معرفتي بيها اكبر غلط في حياتي * ليه يعني الحصل شنو *ما حصل شي وعدتك بشنو المرة دي علي فكرة نسيبة هي السبب في النحنا فيهو * هي السبب كيف يعني اذاكان هي امس وعدتني تصلح بينا * ههههههه انت بتفضل كدة كل زول يضحك عليك في زول هوايتو يخرب اي علاقة جميلة بين اتنين تقول لي تصلح بينا كويس اسمع كلاما *انتي قولي لي عملت شنو عشان تحكمي عليها كدة البت دي طيبة وعلي نيتا * كفاية العملتو قبيل انت وهي لما مشيتو للمسكينة دي في المدرسة ما فكرت النتيجة شنو *عرفتي من وين *مجتبي ما عرفت من اي زول ولو سمحت ما تفتح معاي اي موضوع الا تعرف حقيقة صديقتك دي براك *صديقتك انت كمان *كانت وانتهي يلا مع السلامة ,,,_مجتبي حيران بين يصدق كلام شاهندا وبين البتقول فيهو نسيبة ولو كانت هي صادقة المفروض تكون اتكلمت مع شاهندا في موضوعو بقا يسأل نفسو ويجاوب بدون فايدة اذاكانو هم صداقتهم انتهت كيف تقدر ترجعهم لبعض وهي الاصلا سبب الخلافات البين مجتبي وشاهندا _بهنالك رافع بتمني متين تصبح عشان يشوف هيام ووين في البيت عندهم بفكر يصرح ليها بمشاعرو تجاها بس كيف ومتين ما معروف هو بفكر وهيام كمان بتفكر وبتتمني لو تمرض الصباح عشان ما تمشي ولا تحصل اي مصيبة لمن نامو ,,,تاني يوم بعد صلاة الجمعة ناجي اجر ليهو عربية عشان توصلهم بدون ما يتأخرو في الطريق محمد لاحظ لهيام ما عجبتو لانها ما اتعودت تسكت نهائي خاصة لما يكون في مشوار بجمعهم سأل امو *يمة بتك دي مالا الليلة زي التقول في ضربا صارا وشها كدة اتكلمي معاها نحنا ماشين لناس لاول مرة *هههههههه صحت من النوم متأخرة انت عارف الليلة الجمعة خليها شوية بترجع زي الاول ,,,,ماريا عارفة انو هيام ما عايزة المشي بس ما عرفت السبب , لما وصلو البيت ونسة وضحك محمد وراشد كأنهم بعرفو رافع قبل كدة ماريا بتتونس مع ام رافع وناجي مع عبدالمجيد بتذكرو في ايام زمان الا هيام قاعدة براها رافع قام مشي عليها *هيام قومي اقعدي معانا * انت تحديدا ما تتكلم معاي دة الكنت بتخطط ليهو من الاول وعلي فكرة بيتكم وكل العندكم مابعني لي شي *+ههههه انت عويرة صاح ليه بتحسيبها كدة دي عزومة عادية اكيد نحنا كمان بنجيكم بس لغرض تاني ما زيارة ساي * اعمل الانت عايزو بس بعيد مني وابعد الاشكال الزفت دي مني انت عارف قاصدة شنو* اكيد تاني ما بتزعجك ابتسمي شوية مافي بيت بكا انتي *مالك ومالي *لاني بحبك ومن جوة قلبي ما كنت داير اقولا ليك بس طلعت مني وما بترجعي ما تفهميني خطأ هيام استني ،,,, هيام بدون ما تقول كملة تاني مشت وقفت قدام امها باعلي صوت ليها *يمة ااااااااارح البيت ,,,,,نواصل ,,,نسرينه
كنت لي __بقلمي نسرين محمدادم__(14)*هيام يا بت مالك جنيتي بتكوركي قدام الناس *بس قولت ليك ارح ولا بمشي براي *خلاص طيب نقعد شوية بكلم محمد يمشي لابوك ونطلع ,,,نادية ما عرفت تعمل شنو غير تهدي بتها لمن يمشو البيت وتعرف السبب الخلاها تتصرف بطريقة دي رافع ندم شديد دخل غرفتو بتكلم براهو ,,ماكان المفروض اقول ليها انا غبي اكيد هيام ما زي باقي البنات العرفتهم ودي الوحيدة القدرت احس قلبي متعلق بيها بدون سبب لكن خربت كل شي وهسي لو حكت لاهلها كدة بعرفو انا عزمتهم ليه ان شاءالله تسكت وما تقول شي ,,,وهو بتكلم جاهو محمد ينادي للغدا حاول يسألو *مالك بتتكلم براك يا رافع *مافي شي بس شوية زهج *ههههههه اكيد سبب بت من بنات حواء ديل صااح * صدقت والله *احكي يا صديق الحاصل يمكن القي ليك حل ,,,رافع سكت مسافة بعدها قال *محمد انت حبيت قبل كدة *الكلمة دي بسيطة قاصد مشاعري ليها *متواصلين * لا والله من يوم ما عرفت وضعها كيف يا زول البت اهلها بمكلو نص البلد مع انها ما شايفة الفرق بس انا ما قدرت اوصل معاها ما عشاني بس خايف تتعلق بي اكتر واهلها بعدين ما يوافقو بي * تعرف قصتي مع انها لسة في البداية وما بعرف البت دي في يوم ممكن تحبني ولالا بس نفس قصتك بس حاصل العكس * معناها هي وضعها اقل منك *ممكن الناس تحكم باضع دة بس انا ما شايفو انو مهم من يوم ما عرفتها والله * طيب اتكلمت معاها * كل محاولاتي فاشلة لاني في نظرا واحد شايف نفسو علي فكرة هي لسة في الثانوي *هههههه ياخ دي لسة صغير يا رافع لازم تكون نظرتا كدة خاصة لو هي متربية علي انها تكون ثقة بعندها اكتر وقناعات بتلزم انها ما تعاين لحاجات اعلي منها فبتكون مشكلة هنا ولا ما يعجبا شي في يد غير دي كانت وصية امي لينا احتمال حبيتك دي تكون متربية كدة ,,بعد الكلام دة رافع ما قدر ينطق بكلمة فضل محمد يتكلم براهو ورافع يسمع لما اتذكر انهم منتظرنهم للغدأ طلعو الاتنين رافع تفكير كلو في كلام محمد بتمني لو كان بقدر يقول ليهو البت البحبها دي اختك احتمال تكون ردت فعلو زي هيام تكون اكبر مشكلة ممكن هي تنسي بس محمد لا ,,قعدة الونسة كانت الرجال والناس قبل ما يطلعو وهيام كل ما تقع عينا علي رافع بتتمني تمشي تخنقو ,,,,,تاني يوم حكت هيام ريم وباقي البنات عن رافع وكل حاجة حصلت لانها ما قدرت تحكي لامها ومريم سافرت ما صدقن لما حكت ليهين قالو لازم يشوفو الود دة شكلو كيف ورافع قرر انو اخر يوم بمشي ليهم فيها المدرسة الليلة عشان يشتت افكارا الامتحانات قربت بعد ما تتمحن يشوف يتصرف كيف ,,,نوصل ,,,نسرين
كنت لي ??__بقلمي نسرين محمدادم??___(15),, بعد ما طلعت هيام من المدرسة ماشة معاها ريم مصرة يقيفو عشان تشوف رافع وهيام رافضة ما صدقت انهم طلعو بدري واصلا ما دايرة تشوفو مع انها بتتلفت يمين وشمال تشوفو لو جا بس بتحاول ما تحسس نفسها مهتمة بالموضوع *هيومة عليك الله دايرة اشوف الولد دة انتظري شوية *ريم بطلي ياخ اصلا ما صدقت الليلة ما بشوف وشو دة * ههههههه بدليل نظراتك البتعاين في كل الاتجاهات صاح *هههههههه كدي قولي لي انتي عملتي شنو مع عماد * ههههههه اها زمان قطعتو معاهو ما عندو موضوع ونسة وضحك وانا مافاضية ليهو شايفة اول امس مع بلسم *ههههههههه بلسم المعانا دي *ههههههه ياها الغبية لو كان منو امل ماكان خليتو ليها *يا ستي عندك امتحانات اهم من دة كلو شهر ونبدأ مستقلبنا اهم من السجم ديل * ههههههه حرام عليك ما سجم ياخ ماتقولي عليهم كدة *ههههههه كويس ,,,ماشين بدون ما تتنبه هيام لقت رافع واقف قدامها بعاين ليها بكل حب وهي ما نزلت عينا منو اكتر من دقيقة ريم مراقبة الوضع وبتضحك هيام صرخت فيهو باعلي صوتا *تاني انت الجابك شنو ياخ انت ناوي علي شنو معاي بجد بقيت لي كابوس عليك الله تاني ما عايزة اشوف وشك حلفتك بالله وباي حاجة بتعزها في حياتك * هيام والله ما قاصد اسبب ليك اي ازي صدقيني ,,,هيام بقت لا شايفة ولا سامعه بس بتبكي ريم ماسكها قريب منهم في دكان فيهو كرسي جابو رافع قعدت فيهو وقال ليها *والله والله يا هيام من الليلة ما بتشوفي وشي لو دة برضيك وان شاءالله هسة اتحرك واموت وانا اسف اسف بجد ربنا يوفقك لما ترجعي البيت بتلقي هدية ليك سامحيني بعد الامتحانات مستني منك راي ليك فترة تفكري براحتك مع السلامة,,,,,,هيام جاها احساس اول مرة تحس بيهو ما قدرت تحدد هو تاني ما اتكلمت مع ريم لما وصلتها البيت وقعدت معاها فترة نامت حتي رجعت البيت وهي خايفة علي صديقتها ,,,لما صحت هيام من النوم مخلوعة لقت امها حضنتا وهي بتبكي ولسة ساكتة سألتها ماريا *هيام ليك كم يوم ما عاجباني كل ما اسالك تقولي مافي شي ماتخوفنيي * بتك قوية يا امي ماتخافي علي كويسة انا *هيومة حبيبتي انا اخاف علي منو غيرك انتي واخوانك عندي زول اغلي منكم *ربنا يطول لينا في عمرك *احكي لي الحاصل معاك شنو * مافي شي يمة *طيب بخليك علي راحتك كبرتي بقيتي تدسي مني حاجاتك * لو كبرتي اكبر عليك انتي بس لو الموضوع مستاهل كان حكيت *رافع ،,,,قبل ما تتم كلاما قاطعتا هيام *مالو الزفت *مافي شي بس جاب الحاجات دي قال هدية ليك وزيها لمحمد وراشد فتحنا حقاتهم قولنا تجي نشوف جاب ليك شنوو *امي ليه تقبلي منو * يابت ليه بتكرهي الولد دة ,,,هيام عرفت النقاش ممكن يطول اختصرت الموضوع قال عايزة تقرأ ختت الهدية في التربيزة كل ما تعاين ليها تتذكر كلام رافع بين تفتح تشوف جواها في شنو بين تمشي تحرقها قبل ما تعرف الفيها،,نواصل ,،,نسرينه
كنت لي ??__بقلمي نسرين محمدادم_(16)،،، هيام الفضول اتغلب عليها شالت الهدية عشان تشوف الفيها اول ما وقعت عينا علي التلفون زعلت شديد لدرجة انها بكت افتكرت رافع بعيرها بالهدية رغم انها بتتمني يكون عندها تلفون بس ما بالطريقة دي بتعاين للتلفون لما جدعتو في الارض وهي بتقول _ المفتري دة داير يخليني احبو عشان جاب لي هدية زي دي غبي ,التلفون فيهو شريحة رافع كتب رقمو في نفس الورق لو فكرت تتصل ليهو تلقي الرقم ,,هيام زعلانة شديد من لقت الرقم مشت وصلت التلفون في الشاحن فتحتو بعد ثلاثة دقايق اتصلت عليهو رافع مسجل الرقم منتظر متين تتصل حتي لو شاكلتو ما مشكلة , اول ما شاف الرقم دقات قلبو زادن *هيومة ازيك *بلا هيومة بلا زفت حاجاتك زي ما جبتها تعال شيلا *ممكن تفهميني انتي بتعملي كدة ليه انا غلطت معاك في شنو * انت كلك علي بعضك غلط اي نحنا حالتنا عادية بس ما بنقبل صدقة من زول غريب * صدقة شنو يا بت انتي غبية دة كلام شنو دة *بس زي ما قلت ليك *ممكن تسمعيني طيب انا اتأسفت ليك مية مرة علي الطريقة الدخلت فيها علي حياتك واستاهل اي كلمة تكون منك *اسمعك ليه كفاية اني اتكلمت معاك قدر دة يلا مع السلامة *هيام دقيقة بس *لا شكرا *طيب ربنا يوفقك,,, ,,,,هيام قفلت الخط لسة زعلانة مشت لي امها *يمة التلفون دة يرجع ولا برجعو بكرة براي *انتي يا بت جنيتي تصرفاتك بقت غريبة كل شي ما عاجبك وبعدين مشكلتك شنو مع رافع * ما عندي مشكلة بس الامتحانات ما قريت والتلفون دة خلو عندكم ما عايزهو انا * كويس بس انتي خلي بالك في قرايتك فضل ليك كلها ايام بعدها نشوف البحصل ,,,,هيام ما انتظرت ماريا تخلص كلاما رجعت علي غرفتها عشان تنوم وهي عارفة النو ما بجبيها ,,, ماريا كل تفكيرا في هيام وتصرفاتها الغريبة خايفة يكون في حاجة حصلت ليها وما قادرة تقول ليها وهي بتفكر جا ناجي داخل *السلام عليكم كيف قيلتووو *كويسين الحمدلله انت السوق معاك كيف الليلة * مافي عوجة تب بس مالك شايلة هموم الدنيا فوق راسك *انقوم اجيب ليك كباية موية واجي * لا كدي قولي لي في شنو الاولاد كويسين هيومة وين * هيام شكلها نايمة ومحمد طلع راشد جوة بحضر *البت دي ما عاجباني ليها كم يوم ما حكت ليك مالا * والله يا ناجي بقيت ما فاهمة منها شي اتغيرت شديد * بتكلم معاها بعدين ما تشغلي بالك * اصلا بكون من الخوف امتحاناتها قربت بس ندعي ليها ,,,, هيام كا'ت واقفة برا بتسمع في كلامهم قررت ماتفكر في رافع واي حاجة حصلت مافي شي بستاهل التفكير الا القراية عشان تقدر تفرحهم لكن هل بتقدر تمنع نفسها من التفكير فيهو،,,,,, فترة بعد الامتحانات ,,,نواصل ,,,نسرينه,,,,
كنت لي ??_بقلمي نسرين محمدادم??___(17) شاهندا اتصلت علي رافع لانها طولت منو وتعرف اخبارو شنو رافع ما صدق لما اتصلت عليهو هي الوحيدة الممكن يقدر يتكلم معاها وتنصحو بكل وضوح * سلامات *يا غالية ازيك ياخ صحتك واخبارك * يا كعب كويسة انا ما بتسأل مالك *حقك علي والله بس مشغول شديد * ههههههههه رافع ومشغول دي كيف *هههههه كبرنا ولازم نفكر في المستقبل بجدية * تفكير جميل ياريت يكون البتقولو صاح ما مجرد ونسة *لا والله حاليا بفكر اي اسس شغل براي * عندك استعداد وصبر للشغل الخاص * رافع الزمان مات يا شاهندا * ههههههه زمان شنو انا لي منك شهر واحد الاتغير شنو *حاجات كتيرة *انت نسيبة حبيبتك كيف *هههههه ماتعكري مزاجي عليك الله من تجي سيرتها ما بحصل خير نهائي * ههههههه خلاص خليناها عملت شنو بخصوص البت الجديدة *والله دي مطيرة النوم من عيوني خلصت الامتحانات قبل كم يوم وما عارف اتصرف معاها كيف * ما تستعجل خليها تحبك براها هي شايفة فيك حاجات ما بتشبها انت لازم تغير المفهوم دة عندها بطريقة حلوة *ان شاءالله لو لزم الامر بطلب منك مساعدة * انت تأمر بس موضوع زي دة اي طرف بدخل فيهو بجوط اكتر * قلتي كدة * مجرد قول ما معروف الايام الجاية البحصل فيها شنو طالما انت اتغيرت كل شي ممكن يتغير *ههههههه نفس كلمات ماما انا كنت شيطان يعني وبقيت ملاك * هههههههه انت عارف كنت شنو يا رافع عن اذنك في زول في الباب نتكلم مرة تانية *طيب بأذن الله مع السلامة ,,,,,, فترة بسيطة بس فيها قدر رافع يبدل كل حاجة سيئة فيهو للاحسن نظرتو لكل شي حتي لو كانت سلبية بحاول يشوف فيها جانب ايجابي كل الناس مستغربة فيهو كلهم ما بهتم بكلامهم بتمني بس هيام تقدر تشوف التغير دة,,,, بعد خلصت الامتحانات اتكلم معاها ابوها بخصوص التلفون وتصرفاتها الفاتت اقتنعت تشيل التلفون وتشتغل بيهو ,كان رافع كل يوم برسل ليها رسالة كان متأكد في يوم بتقراهم وكان ظنو في محلو هيام بعد ما لقت كمية من الرسايل كان قلبها بدق بشكل غريب وهي بتقرا فيهم عادة قرايتهم اكتر من عشرة مرات بدون ما تحس لقت نفسها اتصلت علي رافع ,,,,نواصل ,,,نسرينه,
كنت لي _بقلمي نسرين محمدادم ____(18)، *الو الو الو هيام ما تسكتي قولي شي ,,, هيام ساكتة اكتر من دقيقتين ما عارفة تقول شنو ما قادرة تقفل الخط ولا تتكلم بتتمني لو كان بتقدر تتأسف لرافع عن الطريقة البتعاملو بيها بس مافي طريقة خافت يقول استسلمت بسهولة بين الكرامة والكبرياء وقلبها البخفق بسرعة مافي حل قدامة غير تسمع رافع بقول في شنو وتتحكم في كلاما معاهو ,,,*هيومة ممكن تردي علي انتي سامعاني ولا التلفون فيهو مشكلة اجي اشيلو اغيرو ليك هيام انتي كويسة * انا كويسة يا رافع * يا الله واخيرا اتكلمتي وقفتي قلبي *سلامة قلبك * اول مرة اعرف اسمي جميل للدرجة دي *ههههههههه تاني ما بقولو نهائي *وكمان بتضحكي معاي انا بحلم اكيييد * اي بتحلم وبقلبو ليك كابوس هسي *لا عليك الله لي شهرين منتظر اللحظات دي * ولسة قدامك انتظار يلا مع السلامة ,,كالعادة فجاءة اتراجعت هيام حست نفسها غلطت انها بتتكلم معاهو اتذكرت رافع وين وهي وين مافي علاقة ممكن تجمعهم وكيف اذا قلبها اتغلب عليها وحبتو بتبقبي مصيبة مع انها لسة ما قفلت منو بس كل الحاجات دي لازم تفكر فيها قبل ما تدخل في دوامة ما عارفة النهاية بتكون شنو ,,,, رافع احتار ليه بتتصرف كدة قال ليها* هيام بتفكري في شنو *ولا شي قلنا مع السلامة *طيب قولي لي اتصل عليك متين تاني *لا ما تتصل نهائي *ياربي انا البت المجنونة دي كان مالي ومالا من الاول يا بت انتي بتتصرفي كدة مالك * لانك ما بتشبهني ولا في شي ممكن يجمعنا ,,,,رافع باعلي صوت * ياخ انسي كل شي قلتو قبل كدة واعتبريني زي راشد ومحمد ممكن بس المهم اكون قريب ليك لما تعرفي اني بشبهك ولا لا ,,,,, انتهت المكالمة بينهم بنقاش طويل ما قدرو يتفاهمو علي شي رغم الحصل رافع كان مبسوط يمكن تكون دي الخطوة الاولي والباقي هين ومهما حصل ما بيأس لمن ترضي بيهو ,,عدت ثلاثة ايام رافع ما اتصل هيام كل ما تمشي تشتغل شغلة في البيت تجي تعاين للتلفون كأنها ما هي القالت ليهو ما يتصل ,,كانت بتفكر تمشي لي ريم تتونس شوية قبل ما تكلم امها ريم جات داخلة *السلام عليكم *ريم ازيك مشتاااقين يا كعبة *انا برضو الكعبة ليك اسبوع ما سألتي علي كدي اصبري اسلم علي خالتو ماريا ونتفاهم ,,,مشت ريم علي المطبخ سلمت علي ماريا بعد جات راجعة المظلة جابت ليها هيام كباية موية اهم موضوع كان رافع ,,ريم حاولت تقنع هيام بيهو وتنسي الفوارق البينهم *يابت انتي هبلة لالا ما بجازف بقلبي وانتي عارفة كدة *قلبك مافي ان شاء الله يا بت الولد دة البنات جارين يلقو واحد زيو انتي يجيك تأبي *ههههههه يختي خليهن يجرن ساي في النهاية بكون لي *ههههههههه عارفاك حبيتيهو *اكذب عليك لو قلت لا بس ما متأكدة دة هو الحب ولا احساس عادي * هههههههه هبلة اجيب ليك دكتور عشان تتاكدي يعني اكيد دة الحب طلعت عين ود الناس الله يسامحك* ضربتو علي ايدو انا دي مشكلتو * اعقلي وفكري صاح ,,,*كدي خلينا منو انتي جديدك شنو ;بقيتي مع منو فيهم هيثم ولا نور * هههههه ولا واحد فيهم كدةانا تمام * صدقتك ,,,, قعدت ريم اكتر من ساعة بعدطلعت هيام بدت تفكر في الكلام القالتو ،,,,,نواصل ,,,نسرينه,,,
كنت لي ??_بقلمي نسرين محمدادم ??___ (19),,, _ نسيبة مشت لي رافع في الشغل لانو ما بتصل عليها ولا برد علي الرسايل والمكالمات من يوم النهي علاقتو معاها قرر يكون لهيام حتي لو ما كانت ما بتحبو ,لما شاف نسيبة ما كانت مفاجئة بالنسبة ليهو لانها بتجي لي بت عمها معاهم في الشركة بس خاب ظنو كانت جاية ليهو وشها ما بتفسر كان واقف برا مكتبو قالت ليهو *رافع عايزاك في كلمتين ممكن * اكيد اتفضلي جوة المكتب دقايق وبجي اطلبي من عمو احمد يجيب ليك قهوة *لا شكر ,,,,عدة ربع ساعة رافع خلص شغلو وجا ,,,*اخبارك وجديدك في حياتك *كويسة الجديد جفاك الماليهو سبب دة * عادي يا نسيبة مشغوليات بس *مابترد علي ليه يا رافع *لانو مافي شي بينا * هههههههههه بالله مافي شي بينا صاح والكان زمان داك شنو *مات وانتهي *دة مستحيل في يوم ينتهي يا رافع وخليك متذكر كويس *الفضل شنو تاني يا نسيبة انتهينا يعني انتهينا ومن اخر مرة اتكلمنا قلت ليك العندي *بس انا العندي لسة ما قلتو وشوف الورقة دي عشان تعرف انو البينا ما بنتهي ,,,, كانت اكبر مفاجئة لرافع * جبتيها من وين النسختين كان عندي حرقتهن *ههههههههههه لا يا شاطر انا اغلط غلطة زي دي والبثبت لي اني كنت زوجتك شنو غير الورقة دي شلتها منك في نفس اليوم القررت انت تحرقهم * اديني الورقة دي وقومي اطلعي من المكتب دة ما داير اشوف وشك تاني * هههههههه اصلا ماشة انا بس في منها كمية من النسخ * دايرة شنو * ولا شي غير نتم العرس قدام الناس *بتحلمي يلا قومي وتاني ما تجي هنا مهما كانت الاسباب الورقة دي خليها تنفعك ,,,, دة الشي الوحيد الكان رافع ما عامل ليهو حساب ومافي طريقة ياخد منها الورقة لانو بعرف طريقة تفكيرها كيف كلو خوفو اهلو يعرفو هو كان بعمل في شنو وقتها كل شي "ممكن ينتهي ,,,,هيام منتظرة رافع يرسل رسالتو اليومية عدا الاسبوع كلو ما رسل عايشة صراع بين انها تسأل عليو ولا تنسي الفكرة ;هي ما كان عندها رصيد شالت من امها قروش مشت نزلت رصيد عشان تقدر ترسل ليهو رسالة رافع وسط تفكيرو بالمصيبة الممكن تحصل ما قادر يركز في شغلو جات رسالة هيام ما صدق عيونو وهو بقراها طوالي اتصل عليها كانت الساعة 7 * مساء الخير *مساء النور مالك ما اتصلت ولا رسلت ليك كم يوم * عشان اعرف بتفقديني ولالا *ايوة كويس *وبعدين انتي الطلبتي مني ما اتصل **علي اساس انك بتسمع الكلام *هههههههه من يوم ما عرفتك بقيت بسمع الكلام والله *السبب *لاني بحبك والله العظيم انتي بقيتي كل شي في حياتي هيام سكتي *بسمع في كلامك * ما عجبك اسكت يعني *انت داير تسكت ولا تواصل في الكلام * عليك برود يقتل ,* لانك تستاهل القتل *ههههههه علي شرط تقتليني انتي بيدك *ههههههه انت تموت واناادخل السجن صاح *+ههههه لا بعدموك تلحقيني ،,,,,,* عان العوير دة صدقت الحكاية انت ,,,,دي اول ونسة بين رافع ;هيام بدون مشاكل ما معروف البحصل بعدها شنو رافع نسي كل همومو وما بفكر ف شي غير هيام ,,'نواصل ,,,''نسري
كنت لي ??__ بقلمي نسرين محمدادم ??___(20),,, رافع وهيام في البداية بتكلمو في اليوم مرة واحدة بمرور الايام مرتين ثلاثة هيام اتعود علي وجود رافع في حياتها بس لسة ما قادرة تاخد قرار في مشاعرها تجاهو لما ظهرت النتيجة قدمت للجامعة قبلوها مختبرات ,,,رافع متأكد بحتاجو للمساعدة لما تمشي للتسجيل ومصاريف كتيرة في البداية ,, مافي طريقة يساعدهم الا يفتش شغل دخلو كويس ابو هيام مشي ليهو في السوق يتكلم معاهو بعد السلام والونسة العادية اكثر من دقيقة قال ليهو *يا عمو ناجي عندي ليك شغل جديد بدل الشغل دة *لا يا رافع مستورة والحمدلله كتر خيرك في القدمتو * كدي قول خير شغل بين وبينك تجارة نفتح مغلق *دي مسؤلية انا ما قدرها يا رافع اليومية دي كويسة معاي والحمدلله * طيب انت بس وافق وبرضو بتكون باليومية وبعدين بتخاف من المسؤلية انا رافع يا عمو ناجي مافي شي بخوف نتوكل علي الله لو حسيت في يوم انك ما بتقدر بعفيك من الشغل * اتفقنا نبدا بس فترة مؤقتة اشوف البحصل ,,, اتفقو علي كل شي بعدها رافع جهز كل شي للمغلق الجديد بعد اسبوعين بدا ناجي الشغل فيهو ,,هيام كانت مبسوطة لانو رافع بساعد اهلها لكن لما تتذكر بعمل كدة ليه بتضايق نزلت الجامعة عدت كم شهر في يوم بتتكلم مع رافع بسأل فيها عن الجامعة والتفاصيل *اها للان عندك كم صديقة *واحدة بس واربعة اصدقاء *شنو شنو ليه اصلو * هههههههه عندك اعتراض *اكيد مافي اي اصدقاء من هسي وريتك *وانت شنو مش صديق برضو *انا وضعي بختلف منهم *ههههههه ياخ قال بختلف ما عجبك امشي البحر *قولي والله * لا مجنونة انا كفاية يوم قلت ليك تحرق يدك ما ناقصة مصايب وبعدين انت مش عندك صديقات غيري بدليل انك داير تعرفني علي وحدة فيهين *ههههههه عليك الله قولي كان ما عملتها ومشيت ,اي شاهندا دي اختي شديد اديتا رقمك قبيل بتتصل عليك ,, بين شكل وهظار وجد بين رافع وهيام لما واحد فيهم ينوم يخلي التاني كل يوم,, , ,,, نسيبة وصل ليها خبر رافع فتح ليهو مكان جديد وهو لابو هيام جنت من الخبر قررت تفضح رافع في كل مكان ,,في نفس اليوم القررت فيهو هيام تعترف لرافع بحبها ,,,نواصل,,,نسرينه
كنت لي __بقلمي نسرين محمدادم____(21) ,,, نسيبة رسلت صورة من ورقة الزواج في قروب الدفعة وقروب الشلة وكل القروبات الفيها ناس بعرفو رافع من يوم قرر يبعد عن نسيبة مسح اي حاجة بتتعلق بيها وطلع من القروبات اللهي فيها ,,,, كل الناس مستغربة معقولة تصل بيهو للدرجة دي يتزوجو بدون علم زول من اصحابو ولا اهلو كل واحد من اصحابو برسل ليهو ناس زعلانة منو وبعضهم ما مصدقين وغيرهم بضحكو معتبرناها حركة جريئة منو هم ما قدرو يعملوها رافع ما قرأ ولا رسالة كان مشغول اتصل عليهو محمد ونزار وكمية من اصحابو اخر مكالمة ردا عليها شاهندا لما اتصلت اكتر من ثلاثة مرات اتاكد بكون في شي مهم ردة* اهلين شاهندا * مابترد مالك مية مكالمة *في شنو كلكم بتتصلو في وقت واحد *لو رديت كنت عرفت ولو فتحت الواتساب كنت قريت المصيبة الحلصت * دقيقة اطلع من الجوطة دي مصيبة شنو يا شاهي * نسيبة ,,قبل ما تكمل شاهندا كلاما قاطعا رافع *مالا تاني مش خلصنا من الموضوع دة والله انا مشغول اجلي اي موضوع لبعدين برجع ليك * شكلك ناوي تأجل الموضوع للابد بس نسيبة كشفت للناس الحاصل,, ,,,رافع نسي موضوع الورقة واصلا ما متخيل ممكن نسيبة تضر نفسها لانو لو زول عرف سمعتها بتكون في الارض سكت مسافة *قولي يا شاهندا الحاصل شنو *اقول شنو غير مبروك عليك الزواج يا صديقي الكنت قايلة نفسي عارفة عنك كل شي بس للاسف *عرفتي من وين * ياريت لو انا بس العرفت خايفة تمشي البيت تلقي اهلك عرفو وبالدليل كمان * دي كانت غلطة وانتهت من كم شهر * كل غلط ليه نتائج عليك تتحمل النتيجة * كل شي ولا هيام تعرف بالموضوع* همك الوحيد هيام هو احتمال هيام ذاتا ما بتهمك ما بتفكر الا في نفسك وكيف ما تخسر الحاجات الانت عايزها تكون ليك ,,, شاهندا من جوها ما دايرة تقسي عليهو بس لازم تتصرف معاهو بالطريقة دي عشان يقدر يتغير ويحل موضوع 'نسيبة قبل ما تحصل مشاكل ,, هيام منتظرة يتصل عليها بفارغ الصبر لما جات الس11اعة رافع كان لافي في الطريق زي المجنون ما عارف يتصرف كيف مع نسيبة وكيف يقدر يوقفها عند حدها ,,,هيام غيرت اسم رافع في التلفون كانت مسجلهو بالزفت زي ما بتقول ليهو لي (عزيز دنياي ) رسلت ليهو رسالة قبل ما تنوم فيها (مساء الخير كيف اخبارك شغلت بالي مالك الليلة ما اتصلت علي فكرة مشتااااقين ,,,تصبح علي خيرر ,,, بحبك يا عزيز دنياي الكلمة دي ما قدرت اقولا ليك قبل كدة لاني ما متاكدة من الاحساس الجواي بس هس بقولا ليك ومن جوة قلبي ,,,,,) رافع من الفرحة بعد ما قرا الرسالة قعد يبكي ,,,نواصل ,,,نسرينه,,
كنت لي ??__بقلمي نسرين محمدادم?? ___(22) رافع قعد في الارض بعد تفكير هل بقدر يكون قدر حبها دة وما بجي يوم تندم علي انها حبتو ,, اتصل علي هيام الس1ساعة كانت نايمة فتحت عيونا وهي مخلوعة عاينت للزمن الوقت متأخر شديد وهي الصباح عندها محاضرة بدري *بتتصل في الوقت دة ليه *يابت مالك هسي بتكوركي الدنيا ليل *طالما عارف الدنيا لليل والزمن اتأخر بتزعجني ليه * عليك الله صحي الجيران بتعلي صوتك كدة *مالك ومال الجيران قول العندك لاني نعسانة * مبسوط لانك ااخيييييييييراااا هيومة حبيبتي اعترفت انها بتحبني * يا فرحان متصدق هسي بتراجع وكل شي يرجع زي ما كان * بتقدري لكن * صوتك مالوو متغير كدة *ههههههه يادوب فكرتي في التغيرات سبحان الله * ولا قاعدة افكر اعتبرني ما سالتك يلا تصبح علي خير ,,,قفلت منو بدون ما تنظر ردو وهي بتقول ,,,بتصل نص الليل وكمان بخفف دمو ,,رافع زعلان منها لانها كل مرة بتقفل فيهو قبل ما يكمل كلامو قرر الصباح لما يتصل عليها يقفل الخط وهي بتتكلم يشوف ردت فعلها بتزعل ولا بتمشي الموضوع عادي ,,, لما طلع من البيت الصباح بطريقو علي المكتب اتصل صبح عليها وسألا عن المحاضرات بدت تتكلم فصل المكالمة رجعت ليهو * كمان بتفصل مني وانا بتكلم ما عندك رصيد بتتصل ليه بكره الحركة دي انا *ههههههههه يعني الموضوع صعب صاح ومالك كل مرة بتنهي المكالمة وانا بتكلم حلال عليك وانا لا يلا اطلعي اوصلك معاي *لا شكر بعرف الطريق *هههههه ان شاءالله تلقي الطريق غيرو * ظريف ظريف يلا مع السلامة طالعة انا * طيب برجع ليك بعد ما تطلعي من المحاضرة خلي بالك من نفسك *في انتظارك ,حاضر وانت كمان ,,,,, كل الحواجز والمشاكل انتهت بينهم لكن النقاشات لسة كل يوم في نقاش عدا شهر رافع قرر يخطب كلم ناس اهلو بالموضوع بس ما قال ليهم العروس منو واصحابو في الشغل عرفو الخبرر وصل لنسيبة الحقد مالي قلبها تجاه هيام رغم انها ما بتعرفها بس بتعتبرها اخدت رافع منها بقت اكبر عدو ليها وعشان تقدر توقف الخطوبة الممكن تنتهي بالزواج رسلت لهيام مع وحدة من بنات جيرانهم ظرف وهي بتوصي فيها * الظرف دة لازم يصل للبت الاسمها هيام فهمتي يا مي ضروري ما بنسي ليك الخدمة دي * انتي تامري يا نسيبة اعتبري وصل ,,,, مي تاني طلعت ماشة الكلية قبلها اتصل رافع علي هيام يوريها بموافقة امو علي الخطوبة بعد ماكانت رافضة ,,وصلت مي لاقت هيام طالعة من القاعة سلمت عليها وادتها الظرف بدون مقدمات قال ليها دي امانة ومشت هيام دخلتو في الشطنة قالت لما تمشي البيت تفتحو ,,نواصل ,,,نسرينه
كنت لي ??_ بقلمي نسرين محمدادم ??__(23) ،،، نسيبة رسلت لي رافع رسالة بتقول فيها "الليله هيام بتعرفك علي حقيقتك فضل اخلي مامتك تعرف حقيقة ولدها المدلل ما اكون نسيبة لو ما ندمتك يا رافع عبدالمجيد " رافع ما اهتم كتير بالرسالة كان متأكد ما بتصل لمرحلة انها تفضح نفسها اكتر رافع ما فكر انو الزول لما بكون عندو حاجة يخسرها بعمل اي شي وفي اي وقت, رافع اتصل عليها عشان يتاكد ردها كان عادي اطمئن انو نسيبة ما بتتجرأ تنفذ كل شي عايزاهو ,,, هيام رجعت البيت نست ما فتحت الظرف حتي بعد سؤال رافع لو حصل معاها شي غريب ايا كان بس ما اتذكرت ,, تاني يوم الصباح ما مشت بنفس بعد يومين كانت ماشة بيها طلعت الفيها بدون ما تنتبه للظرف ,عدو اسبوعين رافع قال ليها جايين للخطوبة الاسبوع الجاي مشت تكلم امها وهي مبسوطة *يمة عندي ليك خبر حلوووو * ان شاءالله خييير مالك * رافع * اها تاني رجعنا للشكاوي مالو رافع يا بت * مااافي شي اطمئني جاي الجمعة الجاي هو واهلووو * حبابهم الف لكن ليه تعزمي بدون ما تقولي لي * لالا جايين للخطوبة *سجمي خطوبة منوو * هههههههههه جاين يخطبو لرافع * رافع بعرف ليهو بنات قريب لينا هنا البنات ديل كلهن عاديات ما بشبهنو * ههههههه كانن ما بشهنو يمة بس التفكير اتغيررر * طيب بعرف البت دي انا ولا غريبة عننا * البت دي قاعدة معاك والمفروض من قيبل من بداية الكلام تعرفيها هي منو * جادة انتي ولا بتهظري يا هيام وبعدين قبل ثلاثة شهور كنت بتكرهي اسمو وزفت وشنو وشنو هسة الحصل شنو * ما حصل شي دة القدر اها رايك *الراي رايك انتي في الاول اهم من رايي لكن يا بتي امو بتوافق في الموضوع دة *كانت رافضة بس رافع وابوه اقنعوها *ما شاءالله كبرتي وبتدسي كل شي عني صاح تحبي من وراي وتخططي للخطوبة كمان *لا والله يمة بس جات كدة ما خططت لي شي كنت شايفة الفرق بيني وبينو زي السما ء والارض بس الايام اثبتت لي غير كدة وهو زاتو العملو عشاني ما هين من ايجار البيت ولي هسة الشغل لابوي عشان بس انا اقدر اقرا * يعني انتي فكرتي في العملو والبعملو لقدام وقررتي تكوني معاهو عشان يحقق ليك كل شي * لا والله بتك انا معقولة افكر كدة بس دة جميل عملو لينا ما بتنسي * ربنا يقدم الفيهو الخير * ماشة اقرأ لما ابوي يجي قولي ليهو * ان شاءالله ,,, ماريا قلبها ما مطمئن بس هيام كانت فرحانة شديد ما حبت تقول كلمة تجرح مشاعرها اكتفت انها تدعي لو كان فيهو خير ربنااا يسااعد في الموضووع يتم ولا يبعدو عنها بدون ما تنجرح ,,,نواصل ,,,نسرينه,,,,,,
كنت لي ??_بقلمي نسرين محمدادم??__(24) رافع الدنيا ضاقت عليهو بتمني الارض تنشق وتبلعو اهون عليهو من الموقف الهو فيهو ,,ماريا ما عرفت تعمل شنو انتظرت هيام لمن هدت شوية سألت موضوع الزواج القالتو والسبب الخلاها تقول كدة بتكورك فيها بطريقة مجنونة هيام ما ردت بكلمة بعد دقايق ادتا الورقة التجاوب علي كل الاسئلة * دي شنو يا هيام دة ما وقت سكوتك اتكلمي معاي انتي هس كررتي نفس العملتي في بيتهم يوم مشينا خربتي القعدة *يا امي افتحي واقرأ الفيها بتعرفي انا ساكتة ليه ,,,,, اقل من دقيقة ماريا المفاجئة كانت عليها زي الصاقعة من دون ما تتردد مشت علي اهل رافع لقتهم بتكلمو في تصرف هيام ورافع ما قادرة ينطق بحرف لانو عارف غلطو شنو ,,,,لما كترو اللوم علي هيام قالت ليهم * ولدكم طالما متزوج ليه بتجو تخطبو ليهو بتي ليه عملت كدة يا رافع هيام ما بتستاهل منك تكسر قلبها دي بتي الوحيدة ليه تعمل فيها كدة حرام عليك ,, ردت عليها ام رافع *دة كلام شنو البتقولي فيهو دة *الورقة دي هي البتقول ما انا شوفي عمايل ولدك ,, بعدها بقت المشكلة اكبر بين رافع وامو * دي اخر تربيتي فيك ابوك ما كان غلطان لما بقول لي دلعتك اكتر من اخواتك البنات ليه تصغرني قدام الناس اكيد نسيبة دي نفس البت الجات قبل شهرين البيت بالليل صاح * اي ياها يا ماما كرهتني حياتي دي اكبر غلطة ارتكبتها في حياتي وشكلي بتعاقب بيها بقية عمري ,,رشا اختو اتدخلت في الموضوع عشان ما يكبر *ماما رافع كفاية فضايح بابا عمو ارح البيت نكمل كلامنا هناك ,,,رافع بقي زي المجنون قافل نفسو اكتر من اسبوع ما مشي الشغل هيام ما قدرت تنسي الحصل بس عندها هدف اكبر من تقيف ولا تعطل حياتا لقصة حب فشلت مع انها ما قادرة تطلع رافع ولا لحظة من قلبها بتنوم وهي بتبكي, لكن بدون ما تشتكي لزول ,,,,نواصل ,,,نسرينه,,,,
كنت لي _ بقلمي نسرين محمدادم__(25) بعد اسبوعين رافع ما لقي طريقة يتكلم بيها مع هيام الا يمشي ليها الجامعة والبحصل يحصل ,,*رافع لو سمحت امشي مني دي ما ايام الثانوي ولا انا البت الضعيفة الكانت بتبكي وتسكت علي كل شي بتعملو *هيام عليك الله اديني فرصة اشرح ليك * كان عندك فرص تصلح فيها كل خطأ انت عملتو في حياتك من يوم جاتني حبيتك ديك وسمعتني كلام *طيب ممكن تنسي كل شي ونبدأ من الاول بوعدك والله ما اجرحك تاني *لا ما محتاااجة وعود منك يا رافع وعليك الله امشي وبتمني ما اشوف شكلك تاني حتي *يعني نسيتيني يا هيام انا رافع * اكيد اسبوعين ما فترة كافية عشان انسي كل العملتو انت بس اكيد ح انسي في يوم اني عرفتك زمن محاضرتي خلاص انت اقعد قدر ما تقدر مع الف سلامة ,,,,,مشت منوو وهي بتبكي بحرقة لكنها بتكابر عشان ما تضعف قدامو رافع قعد زمن لسة متأمل تجي راجعة ,بعدها وهو طالع شاف شذي صديقة هيام مشي اتكلم معاها بحاول معاها عشان تقنع هيام *يا رافع كل دة انت عملتو ومافي زول ضربك علي ايدك ومن البداية لو كلمت هيام اقلو بتقدر تسامحك وتعتبر الحصل مجرد ايام وعدت من حياتك * كل زول بخطأ يا شذي *خطأ من خطأ بختلف دة زواج يعني ما لعب حتي لو كان بينك وبين زوجتك دي كانت مجرد ايام تسلية وما اكتر * طيب انا اعمل شنو عشان اقدر اخلي هيام ترجع لي * ولا شي غير انك تطلع من حياتها نهائي هيام كلمتها واحدة وما اظن تتغير ,,,, كل الطرق مقفلة علي رافع رجع البيت لقي اهلو قررو زواجو من نسيبة يكون رسمي امو كانت معترضة بس القرار المرة دي من عبدالمجيد ابوه * كل الحصل دة منك انتي دلعتي الولد بقا ما مسؤول تصرفاتو كلها زي الزفت دة اخر كلام عندي وبكرة بمشي بخطب ليهو البت دي والعرس بعد اسبوع ,,,,رافع سمع الخبر دة ثلاثة ايام ما طلع من غرفتو مشو خطبو وحددو زمن العرس ,نواصل ,,,نسرينه,,,
كنت لي ??_بقلمي نسرين محمدادم ?? ___(26) محاولات رافع في الرفض كلها فشلت في اقناع ابوه يغير رايو لاخر لحظة كان بتمني يكون في حلم يصحي منو لكن الحلم بقا كأبوس اكتر من اربعة سنين نسيبة كانت مبسوطة اخيرا قدرت تكون مع رافع وبصورة رسمية مافي زول يقدر يقول ليها كلمة هيام الفترة الاولي كانت صعبة بالنسبة ليها اكتر من شهر وهي مريضة بعدها واصلت حياتها عادي رغم التفاصيل الكانت بينها وبين رافع ما انتهت بس فضلت زكريات ما اكتر خلصت جامعة كان وعدها محمد اخوها تمشي تدرس في الهند قضت هناك اكتر سنتين رغم انو عدة كم سنة من اخر مرة رافع شاف فيها هيام برضو ما نساها ونسيبة لسة بتغير في يوم بتكلم معاها نادها بس هيام قامت القيامة * ياخ لمتين انا استحمل وجود البت دي في حياتك *دي حياتي وانا حر فيها وانتي من زمان رضيتي بالوضع دة ما تعيدي لي نفس التفاصيل مافاضي ليك انا * انت ليه بتعاملني بالطريقة دي رافع عليك الله كفاية *نسيبة عندك شي عايزة تقولي تاني غير الموضوع دة قولي ما عندك خليني اكمل الشغل *عايزة ارجع للدكتور بكرة * معاك سلامة امشي * برضو ما ح تمشي معاي * مافاضي والموضوع اصلا ما ضروري عندي زمان قلت ليك انسي القصة دي اولاد وربنا ريحنا منهم وما بمشي لدكتور معاك انتهينا * رافع انت بتعاقبني علي شي انتهي زمان * ياخ بعاقب نفسي عليك الله يا نسيبة اسكتي كدة نحنا كويسين دة لو عجبك ما عجبك اكيد الباب دة مفتوح ,,,,, نسيبة مجبورة تكون ساكتة علي كل شي بقولو رافع لانها هي الاختارت العيشة دي بدون ما تفكر في العواقب ,قبل ما تقوم شافت رافع ببتسم ابتسامة طولت منها شديد افتكرت انو اتراجع بس لما قربت منو لقتو فاتح صفحة هيام علي الفيس بوك بقرا في الخبر النشرتو بأنها خلصت الدكتوراة واخدوها استاذة في نفس الجامعة ,,,بدون ما تحس نسيبة كسرت الكباية في ايدا طلعت من الغرفة وهي بتبكي اتأكدت انو هيام زي اللعنة مستحيل تطلع من حياة رافع بالسرعة دي حتي لو عدت اكثر من سبعة سنين ,,تاني يوم مشت الدكتور وهي خايفة لما اكد ليها انها حامل فرحت شديد اتصلت علي رافع *الو *مش قلت ليك ما تتصلي علي وانا في شغل حتي لو كنتي عايزة تموتي * ممكن تسمعني بس دقيقة * اها قولي في شنو * رافع مبروك ح تكون احلي بابا بعد تسعة شهور * وهسة دة خبر يفرحو ليهو قولي دايرة شنو من السوق اجيبو ليك بعدين * شكرا ولا شي سلامتك ،,,, نسيبة متفكرة الخبر بغير شوية من طريقة رافع بس خلتوو يغضب اكتر من الاول ومعاملتو بقت اسوء ,,,نواصل ,,,نسرينه,,
كنت لي ??_بقلمي نسرين محمد ادم?? ___(27) نسيبة عايشة في جحيم وما عندها خيارات حتي لو في فات اوان انها تختار مافي شي مصبرها غير ام رافع بتعاملها بطريقة حلوة كانها بتها خاصة ايام الحمل بتهتم بكل شي تحتاجو اجبرت رافع يلتزم بمواعيد الدكتور كل شهر ,, لما جات مواعيد الولادة مرضت شديد بقت ملازمة المستشفي اكثر من اسبوعين حتي الفترة ديك رافع ما حن قلبوو عليها ,بعد الولادة فرح شديد ,لما سألو شهادة البت بياتو اسم رافع كان مافي نسيبة قالت ليهم بدون ما تفكر هيام متأكدة رافع ح يحب الاسم وكدة البت بتكون محبوبة عندو حتي لو بخاطر الاسم , لما كلموه نسيبة سمت البت هيام زادت فرحتو بالاسم مشي شال البت وببكي وهو بقول (ما اتزوجت هيام لكن بعد سبعة سنين جاتني اجمل هيومة ) رافع نسي كل الفات وهو شايل بتو وهو قاعد برا جاتو الممرضة قالت ليهو نسيبة عايزة تشوفو *رافع اعفي لي * يا نسيبة حالتك ما بتسمح انك تتكلمي كتير بس نرجع البيت وتبقي كويسة قولي الانتي عايزاهو * لا يا رافع انا ما اظن ارجع معاكم البيت * ماتقولي كدة ايام وتبقي كويسة * سميتها ليك هيام خلي بالك منها شديد من بعدي ,, دي اخر كلمة قالتا نسيبة قبل ما تموت رافع قرب يجن بتمني لو ترجع نسيبة وتسامحو علي العملو فيها ما كان متخيل انها هي كمان بتمشي منو كل الحاجات القديمة صحت جواه ,,هيام الجديدة بقت مسؤليتو ,,وهيام ناجي قررت ترجع البلد بشكل نهائي وتبدأ مشوار حياتا من جديد رغم انها عدت سنين بعيد عن البلد لكنها خايفة من التفاصيل القديمة تحيا من تاني,,,نواصل,,,,,,,نسرينه,,,
كنت لي ??_ بقلمي نسرين محمدادم??_ (28) ,,,,لو كان الحب صادق ان كان اول ولا ثاني بكون حقيقي حتي لو حصلت حاجات محت كل تفاصيلوو بس بفضل جوانا اقل حاجة بترجعنا للايام القديمة ودة الحصل مع هيام اول ما رجعت البلد كل ما تعاين لحاجة بتشوف فيها رافع بتحاول تهرب بس برضو ما بتقدر تمنع نفسها من التفكير فيهو يوم قاعدة مع ماريا امها بتسأل فيها *هيومة قراية والحمدلله قريتي شغل واشتغلتي تاني في شنو كل ما يجيك راجل بتفرضي *يا يمة الموضوع دة هو ما بنتهي كل ما نقعد بتجيبي لي سيرة العرس يعني لو ما اتزوجت ما بعيش * بتعيشي بس لازم حياتك فيها راجل يكون معاك ونحنا نكون مطمئنين عليك لو حصل لينا شي انا وابوك *بعد الشر عليكم يمة ماتقولي كدة وخليها علي ربنا يوم يقول كن فيكون اكيد اي اعتراض مني ما بفيد *طيب سألتي عن رافع وعرفتي الحصل ليهو شنو في الفترة الانتي غايبة فيها *يمة عندي شغل لازم اكلمو برجع ليك بعدين ,,,,دي الطريق البتنهي فيها هيام كل ونسة تجي فيها سيرة رافع مع انها بتتمني تسأل عنو وتعرف اخبارو بس هي عارفة ما بفيد بشي ,يوم وهي ماشة في الطريق جات صورة المدرسة قدامها وصديقاتها ووقفات رافع وايام بعاكس فيها وتشاكلو بدون ما تحس لقت نفسها في المكان قفلت عيونها نزلت دمعة منها لما فتحت عيونها لقت رافع واقف قدامها وماسك يد طلفة صغيرة وهو بقول ليها * يا هيام سلمي علي ماما هيام ,,,اتفاجأت هيام مية سؤال في رأسها قبل ما تمد يدها علي هيام الصغيرة بعدها قالت لرافع ,,*الجابك هنا شنو *نفس الشي الجابك يا هيام * انا جيت مارة وقفت ما جيت لشي *لسة بتكذبي علي نفسك * بفرق معاك يا رافع اكذب علي نفسي ولالا * هيام حصلت حاجات كتيرة في غيابك *ما دايرة اسمع منك حاجة ,,, مسكت يد هيام قالت ليها *هيومة العسولة ماما كيف ,,ردا ليها رافع *نسيبة ليها ثلاثة سنين من اتوفت ,,هيام حضنت البت وهي بتبكي بحرقة ما عارفة السبب شنو عشرة دقايق رافع بحاول يسكتها ,,طلب منها رافع يمشو للكفتريا القريبة تهدي شوية حتي تمشي لما وصلت المفاجئة كانت اسم الكفتريا بأسم هيام عاينت لرافع بأستغراب قال ليها * تتذكري المكان دة اول مرة تردي لي فيها بعد ما كنتي بطنشيني اكتر من شهر عشان كدة فتحت فيها الكفتريا دي عشان يتلاقو فيها كل العشاق ,,,ابتمست هيام وهي بتقول * لسة مجنون *وبفضل مجنون كدة لحد ما ترضي تتزوجيني وتكوني ام لهيومة الصغيرة علي فكرة نسيبة هي الطلبت يسموها هيام وقبل ما تتوفي كانت عايزة تشوفك وتطلب منك تسماحيها ,,هيام ما قدرت توقف دموعها حست بيد ناعمة علي خدها بتمسح الدموع رفعت عيونا لقت هيام راسمة ابتسامة بريئة 'كانها بتطلب منها توقف بكي ,,عدو اكثر من ثلاثة ساعات الامور رجعت احسن من الاول ,,, كونو بخير اصدقائي سنلتقي قريبا مع قصة اخري ,,,نسرينه,,,,,
