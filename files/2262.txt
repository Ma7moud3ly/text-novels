بسم الله الرحمن الرحيم
الفهرس
 
1- احترس من المرأة
2- أفكار رومانسية
3- الشيخة فيفي
4- حماتك
5- سامح
6- وجع
7- عش الحب
8- حقك عليه
9- المربحية بالفندقوش
10- أفكار ملظلظة
11- عريس إلكتروني
12- منتهى الحب
13- كيف تسعد زوجتك؟
14- ألو ... بحبك
15- شيفاك
16- شايفك
17- تعرفي إزاي إن جوزك بيحبك
18- في الركن البعيد الهادي
19- جبر الخواطر
20- عبارات تسمعينها من زوجك
21- بوسي
22- مفاجأة
23- عبقرية الستات
24- الملافظ سعد
25- عروسة المولد
26- فول الصين العظيم
27- ومييييين فيكن يا ستات مصر
28- أهلًا أهلًا بالزوار
29- بنت ناس
30- مشية الستات
31- حاجات ما تتنسيش
32- خواطر الأم المصرية
33- الشاويش عطية
34- غلطة
35- نوع نادر جدًّا
36- نصائح لأم العريس
37- لظلوظة الملظلظة
38- لما يجيلك عريس
39- ست العرايس
40- فوائد النيش
41- احترس من المهلبية
42- عروستك عندنا
43- أشياء تعين على غض البصر
44- كلام للمكلبظين
45- رمضان كريم يا ستات
46- رمضان كريم للرجال
47- تيكيلام تيكيلام
48- صباح مشرق
* * *


ممنوع الضحك
أحيانا، تصدر عنا تصرفات وحركات وإيماءات تلقائية، لا نُلقي لها بالا، 
وربما لا ننتبه للعيون التي تراقبنا، 
ولو راقبنا أنفسنا، لضحكنا كثيرًا
دعوني أشارككم وأنا أراقب نفسي وأراقبكم
وممنوع الضحك


1
احترس من المرأة
كنت فين
جملة خاطفة تخرجها الزوجة بمهارة وهي تجلس بهدوء مصطنع على كنبة الأنتريه
بعد تأخر الزوج وتأكدها أنه كان بيضحك وهو واقف مع زميله في الشارع
ساعة ونص وهي قلقانة
(ننصح با?تجاه فورًا لأحد الغرف مع اصطحاب الأطفال وغلق الباب حتى تهدأ).

يا بختك
جملة حقودة موجهه للزوج
وهو يستعد للخروج مع رفاقه لمشاهدة الماتش في النادي ..
تكون الزوجة في حالة من الغليان تحمل مخلوق صغير يصرخ
مع وجود كائن آخر بيشد في هدومها ونلاحظ ضيق العين اليمني واتجاه الفم للناحية اليسرى مع هز الرأس بهدوء وهي تتكلم
(ننصح بعدم الخروج حرصًا على سلامة الزوج).

عاوزين إيه من زفته
جملة موجهه للأبناء ...
تحاول فيها الأم التعبير عن حالتها بعد يوم طويل من العمل الشاق
بدون راحة
ننصح في هذه الحالة بالهروب من البيت

هااااااااا
صرخة عالية تخرج تلقائيا عند اقتحام صرصار للمجال الأسري
تحاول الزوجة من خلالها إخراج ميول إجرامية وتخرج طاقات مكنونة بقتل أحد أعداء الأسرة
(ننصح بالتصفيق لها وتشجيعها).

الصمت 
الصمت شيء مقلق ويسبق العاصفة وتصاحبه آثار سلبية
تظهر بوضوح على الأبناء
)محتاجين يستحموا)
والمطبخ
)المواعين ماتغسلتش)
ننصح في هذه الحالة بالمسح على رأسها بحرص والطبطبة على كتفها بحنان
والسماح لها بالبكاء
(خلاص هي ضربت وكان ?زم تفصل علشان تقدر تكمل)

عاوزه ورد يا إبراهيم
جملة تكررها المرأة عندما تفتقد الرومانسية
(هي مش مجنونة و? نسيت اسمك هي شافت الفيلم بتاع هند صبري ...
?زم تجيب ورد حتى لو اسمك مش إبراهيم).

ربطة النينجا
هي ربطة للرأس تجيد الزوجة لفها بمهارة على رأسها
مع عقدها من الأمام على شكل فيونكة ونلاحظ كبسها على الجبين فتظهر العينان بشكل ضيق
لكنه يسمح بالرؤية
(ننصح بتكرار كلمة سلامتك يا حبيبتي كل دقيقتين مع التأكيد على تناول حبايتين بانادول ومج نسكافية وشوكو?تة جا?كسي
والصبر لحد ما الصداع يروح).



2

أفكار رومانسية
ركزي معايه
عيشي مع زوجك لحظة حلوة ..
بس ما تقفيش على سور البلكونة وتقوليله تعالى نعمل زي تايتانيك
هيزقك ويقول أنتحرت
مافيش تايتانيك وأصلا الفيلم متصور في طشت.
)بس ممكن تتفرجي معاه على صور خطوبتكم?).

ابعتي له جوابات
بس ما تكتبيش على ورق (بحبك) وتطبقيهم مربعات
وتحطيهاله في الرز .. قال إيه علشان وهو بياكل يلاقيها يروح مطلعها ويقرأها ويفرح
هيبلعها وتقف في زوره وأنت حرة
(اكتبيها في جواب وحطيها جنب الطبق?)
أخرجي معاه
بس بلاش تقوليله لما تروحوا مطعم اسحب لي الكرسي وقعدني الأول لأنه منتظر الفرصة دي من زمان وهيوقعك.
)أقعدي قدامه علشان مايشوفش غيرك
ونفسه تتسد .. أأاا. قصدي علشان يشوف نفسه في عيونك وابتسمي?).

لما يدخل من الباب حسسيه إنك فرحانه
بس بلاش تعيشي دور صفاء أبو<s>السعود وتلبسي الجيبة أم<s>كرانيش وتتنططي لما يرجع من الشغل هيتصدم ويقفل الباب تاني وهيتغدى لوحده في كنتاكي.
(البسي فستان وحطي بارفان وسرحي شعرك?).

حسسيه إنه غالي عليك
بس بلاش تعيشي حالة ميرفت أمين وتقوليله وأنت بتعيطي أنا بحبك ومش عارفه لو جرى لك حاجة هأعمل إيه من غيرك أنا والعيال .. يا نكدية
(قوليله: أنت نور عيوني?).

حطي فازة فيها ورد
بس بلاش تقطعي الورد وتعمليله طريق من باب الشقة لحد الطبلية ... أأاا.. قصدي السفرة إبنك اللي بيزحف هيفتكره حاجه تتاكل وهياكله وهيجيله إسهال
وأنت اللي هتسهري بيه ... بلاش الورد
(خدي بإيده وامشي معاه لحد السفرة?).

الإضاءة
بس بلاش العشاء على أضواء الشموع مهما عملتي مش هتداري غلطتك هيعرف إن الفرخة لزقت في الطاسة وأنت بتحمريها واتهرت .. أكليه في النور.
(الأباجورة .. إضاءة رومانسية?).

اعمليله مفاجأة
بس بلاش تفاجئيه وتروحيله الشغل ..
لو دكتور .. هيقول دي مريضه عندي 
 لو محامي .. هيقول زبونه ولها قضية
لو مدرس .. هيقول والدة تلميذ فاشل عندي
على ابنك
لو مهندس .. هيقول لقيتها في الموقع تحت العمارة اللي اتهدت 
لو ضابط .. هيقول دي مجرمة أنا قبضت عليها وهيوديكي السجن
)خليكي في البيت أحسن).

بلاش تستخبي ورا الستارة علشان يقلق ويدور عليك ..
أولا: هيتسِرع
ثانيا: مش هيدور عليك أصلا وهتفضلي ورا الستارة .. بلاش 

إديله أكبر حته في الفرخة
أكليه قبل ما تاكلي 
غطيه لما ينام وطبطبي عليه 
خليكي حُونيّنه 
ووطي صوتك 
وبلاش الشبشب أبو<s>كعب في البيت.
3
الشيخة فيفي
ذات صباح في بيت هاديء دار الحوار التالي:
- حبيبتي صباح الخير 

-استغفر الله العظيم أنت ما تعرفش إن صباح الخير بدعة .. الشيخ عبد<s>الهادي اتكلم عنها في كتاب 
 الكلام الأخير في حكم صباح الخير 

 -طب خلاص السلام عليكم.

- قولها كاملة علشان الثواب وعليكم السلام ورحمة الله وبركاته زي نصيحة الشيخ عبد<s>السلام في كتاب
 آراء الإمام في كيفية إلقاء السلام. 

- ودول بتسمعيهم في الراديو يا فتحية.

- قول لي يا فيفي 

- هي فيفي دي مش بدعة؟ 

- طب ما تقولهاش قدام إخواتك
دول الشيوخ اللي بييجوا في التليفزيون.

- صحيح, كويتي لي القميص والبنطلون.

- معلش نسيت أصلي كنت بصلي قيام ليل وسهرت لحد الفجر.

- ما شاء الله طيب النهارده الخميس مش هنروح لأمي ده أنت ما شفتيهاش من شهر.

- لأ روح أنت وخد الو?د أنا رايحة درس الشيخ همام
 في
 كيفية صلة الأرحام

- خلاص لما ترجعي اعملي لنا بسبوسة بالأناناس والكريم شأنتيه ?حسن أكلتها عند واحد صاحبي ونفسي فيها.

- استغفر الله أنت ما تعرفش إن الكريم شأنتيه فيه شبهه في مكوناته إنها تحتوي على ودان الخنزير.

- أعوذ بالله .. بلاش .. طب وبالنسبه للبسبوسة.

- من إسمها أهه (باس .. بوسة) أنت ترضى إني أعملها.

- لأ طبعا .. أقنعتيني الصراحة ... طيب هنفطر واللا بدعة .o_O

- هنفطر طبعا تحب تفطر إيه.
- والله أنا جعان جوع السنين اعملي أي حاجه مش بدعة و? حرام وأنا هاكلها.

- طب هأصلي الضحى الأول وارجع لك.

- ما تتأخريش.

* * *بعد ساعة ..

تيكيلام تيررين تيكيلام
(صوت المعلقة وهو بيقلب الشاي وهي داخله بطرحة الصلاة).

- إيه يا حبيبي أنت عملت شاي.

- وفطرت كمان يا ست فيفي.

- أنا يا دوب قريت الورد بتاعي. وكنت جايه خلاص أعمل لك الفطار.

- و? يهمك .. بأقول لك إيه.

- نعم يا حبيبي.

- هو الشيخ همام قال إيه عن تعدد الزوجات؟

- هتروح لمامتك الساعة كام يا حنفي.  


4
حماتك
ما تزعليش
من حماتك لو بصت لك كتير
وبحلقت يوم ما جت تخطبك
إبنها اللي قالها بصي يا ماما معايه لأنه بيتكسف
مش قصدها تبص كده.

ما تزعلش
لو حماتك قابلت (جوز أخت مراتك) بترحاب أكتر
ممكن يكون دخل العيلة قبلك بست سنين وواخدين عليه أكتر
ويمكن أكبر سنا
يمكن أنت أحسن فبيراضوه نفسيا ويمكن علشان حاجات بتفوت عليك ..
خد بالك

ما تزعليش
لو حماتك ما أكلتش الكيك اللي مامتك قدمته
الكيك حلو بس هي مكسوفة
طيبة على فكرة .. سيبك من اللي حصل في المسلسل

ما تزعلش
لو مرة حماتك قالت كلمة زعلتك
فوتها .. ما هي اللي علمت مراتك الفاتحة والصلاة
وابنك الكبير حفظها من أمه يعني كل سجدة من ابنك في ميزان حسنات حماتك
وبيدعي لك فيها .. شفت بقى ?.

ما تزعليش
لو حماتك حكت لك عن مشكلة بنتها مع خطيبها مش قصدها تعمل إسقاط سياسي على خطوبتكم على فكرة هي بتفضفض
وحتى لو كأنت قاصدة طنشي.

ما تزعلش
لما حماتك زعلت منك وتقول لك أنت مش مدلع بنتي ...
أصلها ما شافتش الفرحة في عنيها كويس ..
شافتكم وأنتم تعبانين بس
بينوها شوية وراضي زوجتك وطبطب عليها وسط أهلها علشان يوم ما هي تشتكي يقفوا معاك ويعقلوها.

ما تزعليش
إن حماتك بتتكلم على ابنها كتير وبتشكر فيه ... أصلها شالته على قلبها تسع شهور وبتحبه قوي
زي مامتك ما بتموت في أخوك
وزي ما بتحبي إبنك كده ..
يعني حته منها.

ما تزعليش
لو قالت لك الفراخ اتهرت والبامية مش حلوة ... إيه يعني .. قوليلها هو أنا هعرف أطبخ زيك يا ست الكل علميني ... واعملي نفسك مهتمة واكتبي أي حاجه واتصلي بيها مرة واللا اتنين واسألي على أكلة حتى لو ما عملتيهاش وشوفي هتحبك إزاي.

ما تزعلش
من حماتك لما بتلومك ..
أصلها متعشمه فيك خير ومنتظره كلمة حاضر ...
يمكن كلامها غلط
ويمكن رأيها مش صح
بس أنت تقدر تطيب خاطرها
بكلمتين وبالعقل وتعمل اللي أنت شايفه صح.

ما تزعليش
لو ما حبتكيش زي بنتها ..
أصل بصراحة كمان مش بتحبيها زي مامتك ... آه والله
خلي كل حاجه في مكانها
أمك ما حدش هيحبك حبها ومش هتتعوض.

ما تزعلش
لو ما حبتكش زي إبنها اللي من لحمها ودمها ..

على فكرة دي بني آدمه وكبرت وعجزت وتعبت وضحت
مش العدو اللدود
?زم تحترم وتحترمي مشاعرها
(خدوا بالكم قوي من اختلاف الفكر والتعليم والثقافة والبساطة وعاملها على قد إدراكها وسنها).
ما تخليهاش تحس إنها خلاص راحت عليها وهتشيلها في الصندرة
هتحطها في كرتونة على الرف
وتبص عليها كل أسبوع مرة
وفي العيد تطلعها وتلمعها
ويوم الأم تجيب لها شنطة وتحطها المسكينة جنب الشنطة والشنطة
سهلوها واتفقوا مع بعض
هات خطيبتك أو مراتك واتفقوا اتفاق
هأقول لمامتك يا
(ماما)
وهتقولي لأمي يا
(ماما) 
هنبِرهم سوا ونسهل على بعض
وفي حضور أمي هاراضيها على حسابك معلش ساعديني بكلمتين .. أشكري معايه فيها وفي تربيتها ونضافتها وأكلها
وخليها تحس إنها ملكة ..
وبلاش نشتكي من بعض .. خلينا نشتكي لبعض مننا 
وفي بيتنا لما نرجع يا زوجتي أنت الملكة
ويا ريت قبلها يكون في البيت
هو الملك.
5
سامح
سامح شاب طيب وبيدور على عروسة ...

- سامح سامح.
- أيوه يا ماما.
- طنط تهاني الخاطبة جت تعالى قول لها على مواصفات العروسة اللي نفسك فيها.
- إزيك يا طنط.
- بسم الله ما شاء الله إزيك يا سامح والله كبرت وعاوز عروسة.
- يا رب بقى أ?قي عروستي عندك ... ?حسن أنا دخت وتعبت من كتر العرايس اللي شفتهم.
- يا رب ... ها قول يا حبيبي علشان أكتب .. استنى لما أطلع القلم والنوته.
- عاوز واحدة متفجرة الأنوثة.
- ليه بس يا بني ربنا يكفينا شر ا?نفجارات.
- وعاوزها قنبلة كده لما تظهر في أي مكان.  
- هو أنت بقيت إخوان يا بني واللا إيه ... ماشي هأكتب
 أهه .. أون .. ب ... له.
- وعاوزها شعرها حرير وبيهفهف كده على خدودها زي الشرارة اللي بتطلع لما الواد سيكو الميكانيكي بيشغل مكنة اللحام.
- سهلة دي الكرياتين حلها يا سامح .. اللي بعده.
- تكون عينيها خضرة وواسعه ومدورة.
- هتحسدك يا بني بلاش مدورة دي .. هأكتب عينيها حلوة وخلاص.
- طيب .. بس اكتبي كمان إنها تكون مش قصيرة علشان تعرف تنضف النجف وفوق الدو?ب وكده.
- حااضر ... طويي ... يل ... ة .. زي راس .. ال .. عبد.
- وبقها صغير وبتعرف تحط روج.  
- ما كلهم بيعرفوا هياكلوه يعني ... بقها ص ..غ ..ي .. ر.
- ومناخيرها رفيعة وتكون شايلة اللوز واللحمية ...
 - ??? ... ?زم تتنازل شوية يا بني الطلب ده كتير.
- خلاص مش مهم .. أمري لله.
- وإيه كمان.
- وعاوزها رقيقة وبتعرف تتكلم كده ومدردحة وفاهمه كل حاجه مش قفل.
- وماله ... مد .. ر .. دحة.
- بس محترمة وبريئة وما بتطلعش منها العيبة وخام.
- مدردحة وخام يا سامح!
- آه.
- وفاهمه كل حاجه وبريئة يا بني!
- أيوه.
- ومتفجرة الأنوثة وبتفرقع يا حبيبي!
- أيوه يا طنط هو أنا هأتجوز كام مرة يعني.
- كمل يا سامح.
- عاوز أحس إني هأتجوز ملكة جمال يعني ما أحتاجش أبص لأي بنت بعدها .. عاوزها قمر قمر قمر ... مالك يا طنط بتبصي لوداني ومناخيري ليه؟
- أبدا يا حبيبي بتأمل فيك وفي جمالك ووسامتك ... خلصت؟
- كفاية كده أنا قنوع وهي دي بس طلباتي.
- طيب تعليمها، ثقافتها، دماغها، إخواتها، مش عاوز حاجة متفجرة كده واللا حاجة.
- ? مش مهم ... شكلها أهم حاجة ?.
- طيب إمكانياتك إيه؟-_-
- يا مامااااااا ...
- مستعد تدفع كام مهر وشبكة والشقة كام أوده؟ 
- يا مامااااااا ... تعالي طنط عندها أسئلة.
- أيوه يا تهاني؟ 
- فين يا حبيبتي شقة ابنك اللي المحروسة متفجرة الأنوثة هتعمرها وتتفجر فيها وإمكانياتكم في حدود كام.
- هو سامح ما قالكيش.
- لأ الصراحة ... هو ما قاليش!

- عاوزين عروسة بنت ناس طيبين كده

 وبيشتروا راجل.
6
وجع
كأنت قاعده جنب جوزها في البلكونة وشايله بنتها القمر اللي شبهها, سرحت شوية واكتشفت إنه بيبص لواحده!
- عجباك؟
- ممم .. بصراحة؟
- أيوه بصراحة.
- جميلة قوي.
- نفسك فيها؟
- بصراحة .. قوي.
- إيه اللي عجبك فيها أصلا!
- عامله كده زي القشطة.
- طيب وإيه اللي مأخرك؟
- مش جاهز ماديا ... الموضوع موضوع فلوس بس.
- يا سلام! ومالك متأثر كده.
- خايف واحد غيري يخطفها مني.

بنتها عيطت ... قامت وطبطبت عليها ونيمتها وغطتها ورجعت له ... ووقفت وحطت إيدها في وسطها وقالت:

- لو معاك فلوس ...
- من غير ما تكملي مش هااستنى لحظة كفايه اللي أنا فيه ... واللي شفته من يوم ما اتجوزنا

دمعت شوية وبلعت ريقها وتماسكت وبصت له بثبات, وقالت:
- ارضى باللي معاك واشكر ربنا.
- هو أنا اشتكيت ما أنا صابر أهه!!
- ربنا يرزقك الأحسن -_-.
- أصلا ما فيش أحلى منها.
- ليه يعني!
- و? أحلى و? أنضف و? أروع و? ...
- كفاية .. كفاية.

ودخلت وغابت شوية ورجعت بشبكتها وحطتها بين إيديه!!

- خد بيع شبكتي وخد الفلوس.
- للدرجة دي!
- أيوه أنا بحبك أكتر من أي حاجه في الدنيا مش مهم الدهب و? الفلوس و? أنا المهم تكون مبسوط وتحقق اللي نفسك فيه.
- تسلمي يا حبيبتي .. بس بأقول استنى شوية يمكن أ?قي عربية تانية موديلها أشيك من دي واللا إيه.
- وماله يا حبيبي. 
- طب شيلي الشبكة وهاتي شاي.

- حاضر.
7
عش الحب
جاء الصباح وشقشقت العصافير 
وغردت البلابل واهتزت الأشجار وطارت الفراشات وعشش الحب في بيت سعيد 

- صباح الخير.

* صباح الفل يا أجمل زوج في الدنيا.

- بأقول لك إيه يا حبيبتي قومي اعمليلي الشاي وسندوتش جبنة بطماطم على بال ما ألبس علشان إتأخرت على الشغل.

* مش قادرة يا جميل أصلي كان عندي أرق وتعبت بالليل يا حبيبي.

- هو كل يوم أرق! ... ألف سلامه .-_-

* روح أنت يا عسول حط البراد الأمور على النار واعمل الشاي?.
- حاضر.

بعد شوية ..

- أنا نازل.

* إيه الشياكة دي ... أنور وجدي يا خواتي .. مع السلامة.

وبعد الظهر ...

- السلام عليكم.

* وعليكم السلام يا أجمل زوج في الدنيا كلها.

- فين الأكل؟ أنا ميت من الجوع.

* طب قبل ما تغير هدومك يا سكر
انزل هات لنا
كيلو طماطم حمره زي خدودك 

وكيلو بطاطس مقطقطة زي مناخيرك 

وكيلو بصل عسول زي ودانك 

وكيلو بدنجان إسود زي عيونك 

وعلبة سمنة ننه كده وصغننه. 

- وماقلتيش ليه الصبح وأنا نازل
أنت من يوم ما مامتك بطلت تبعت أكل ماطبختيش.

* مارضيتش أقلقك يا جميل وقلت لما ترجع.

- طب مافيش أي حاجه تتآكل في البيت.

* في تونه صغنونه روح برجليك الأمورة هتلاقيها في المطبخ العسول
ويا ريت تغسل المواعين علشان أنا حطيت لك لون المونوكير اللي بتحبه.

- طب تعالي كلي معايه.

* كل أنت بالهنا والشفا يا جميل .. أنا أكلت ساندويتش ?نشون عسوووول
 

بالليل 

- هو فين القميص الأخضر؟

* في الغسيل يا حياتي.

- والبنطلون الكاكي؟

* حرقته وأنا باكويه يا روحي.

- وشراباتي كلها فين؟  

* منورين في الحمام يا نور عيني.

- طب وهتغسلي إمتى.

* ساعدني وحطهم في الغسالة الجميلة المربعة يا عسل وشغلها على بال ما أعمل لك الشاي يا قمر.

تاني يوم ...

تك تك تك ...

* مييين.

- أنا أمك العسولة يا ننوسة
جاية ومعايه أبوك القمر يا ستوته
علشان ناخدك على بيتنا المحندق على دماغك يا توته
لأن جوزك المحروس طلقك يا أمورة
حضري شنطتك المقطقطة يا نور عيني.
* * *

8
حقك عليه
حقك عليه  
كلمتين ما بيطلعوش إ? من قلب بيحب بجد?
قلب نضيف، بيبقى جاي يصالح لأنه مصالح نفسه
ساعات تتخانق مع (نصك) التاني
زوجك ... زوجتك
قصدي (كلك) التاني ما هي خلاص بعد الجواز والحب مابتبقاش نصين بتبقى حته واحده علشان كده بتتوجع قوي لما بتزعل منه.
بتزعل وتبعد وتسكت وتفكر وتفكر
وتحس إنك بتتحرق 
ولو حد حاول يهديك مش هتسمعه و? هتشوف كلامه لأنك بتبقى عاوز تحكي بس اللي بيوجعك ..
عاوز حد يسمعك. 
وعلى فكرة 
مش هترتاح مهما اتكلمت ومهما بكيت؛ لأنك مش هترتاح إ? إما تتكلم مع اللي أنت أصلا زعلان منه.
الشيطان مش هيسيبك وهيفكرك بكل غلطة وكل هفوة
وممكن حاجات أنت وقتها اتصرفت بحكمة وعديتها وأخدت ثواب
بس إبليس اتغاظ وعاوز يحبط لك ثوابك ومش هيسيبك.
وهتلاقيك بتقول لنفسك وللناس
(أنا) عملت مرة
و(أنا) سامحت مرتين
و(أنا) ما رديتش في اليوم الفلاني
ومش كفاية إن (أنا) استحملت كذا وكذا
طب وبعدين!
ولحد إمتى؟ 
فاكر لما شفتها أول مرة 
لما رحت تخطبها ..
ركز .. وافتكر
مش قصدي أول نظرة .. لأ أول دقة قلب في صدرك حسيت بيها ?
وأنت بتتكلم معاها وعرفت إن هي دي
خطفه كده في روحك 
بتبقى عاوز تحط إيدك على قلبك علشان تمسكها قبل ما تهرب من فرحتك ...
بتزعلها ليه بقى ... دي حبيبتك 
طب مش بتسامحها ليه
فاكره لما كنتي بتحسي إنك طايرة في السما وسط السحاب وعاوزه تحضني كل الناس وتتنططي من الفرحة علشان هو اتصل بيك وقال لك بحبك ...
مش ده جوزك حبيبك ..
بتزعليه ليه 
طب مش بتعديهاله المره دي ليه
ما تقولوش كرامه الحب بين الزوجين مافيهوش كرامه
في صحيح مسافات وزوايا بتتظبط من قبل الجواز
لما بتروح تخبط على باب بيتها وتختارها صح
بنت الطيبين ومتربية وعارفه يعني إيه
(أصول)
ولما بتوافقي عليه لأنه على خلق ودين
 (مش منظر وبس)
ساعتها بيبقى في رصيد قديم
ومواقف تتشال على الرأس
وكلام مايتنسيش
كلام حلو 
وحاجات حلوة كمان كتير.
افتكر كام مرة فرحت مع (كلك) التاني.
افتكر السكينة اللي أنت مفتقدها دلوقت وأنت زعلان معاه.
مش هترتاح على فكرة إ? لما تتصالح معاه ... كلنا كده
في مساحة ود ورحمة ?زم تفضل في كل بيت وكل قلب
عندها بتنسى كرامتك وتقلع التاج اللي على راسك وتمشي حافي
ما حدش أحسن من حد
أنت وزوجتك
وأنت وزوجك
مش عيب و? حرام إنك تقول أنا أسف
(حقك عليه)
اتشجع وقولها وأنت ثابت وخد نية
خدها لله
قول لحبيبك ... حقك عليه ?
ويا بخت اللي يسبق ويأخذ الثواب والأجر.
اللهم أنزل السكينة على بيوتنا جميعا وبيوت المسلمين
واسعد كل زوجين.
* * *
9
المربحية بالفندقوش
أنا: أنا اشتريت المربحية بالفندقوش.
أنتم: إيه المربحية بالفندقوش دي يا أم<s>البنين.
أنا: حاجة كده جميييييلة
قوي جدا خالص خالص
شكلها ملفلح
وطعمها زي السراريش
وريحتها تحفه زي المهابيخ 
وعليها من فوق دحاليج
وحلوة مع الشاي بلبن.
أنتم: الله!
أكيد حلوة ... شكلك فرحان
يا ترى بالشوكولاتة دي واللا الكريمة أنت أكلتي كام حتة
يا أم<s>البنين ... طب عاوزين نأكل
وندوق وكده.
أنا: في ناس كتير أكلتها  
ربنا يرزقكم بقى ويحنن عليكم
يا عيني يا مساكين. 
أنتم: يا ترى شكلها إيه
وإيه السراريش دي
ومين الدحاليج دول.
وروحوا وناموا واحلموا وافتحوا التليفزيون
واتفرجوا على الإعلانات والأغاني والأفلام واسمعوا كام بيت شعر في وصفها وقصة قصيرة ورواية عن شعورك وأنت بتأكلها.
في جزء منكم هيتخيلها حلويات, والتاني حوادق, والتالت هيشوفها فطيرة والرابع برايم برايم.
وارفع سقف التوقعات لفوووق لحد ما رجليك تطير في الهوا
واحلم أحلام وردية وخيالية
واحلم معاية ببكرة جاي ولو ما جاش إحنا نجيبه بنفسنا 
قوم إيه بقى لما تيجي تأكلها -ورغم إنها حلوة جدا وبما ? يخالف شرع الله- تقول إيه ده  
أنا كنت فاكرها أحلى من كده
ويجيلك إحباط
وممكن تدعي على أم<s>البنين  
أهو ده اللي بيحصل مع
(الحب والجواز(
إتهرينا في الأفلام والمسلسلات وأغاني أم<s>كلثوم وعبد الحليم كلام في الحب وسيرة الحب وسنين الحب وعذاب الحب
وكل بنت قاعدة مستنيه العريس الوسيم الشاطر 
(حسنين)
ييجي بسلامته راكب حصان أبيض
ويخطفها من أبوها وتعيش في قصر كبير وتلبس فستان واسع وتغيظ الملكة.
أو يكتب فيها شعر ويتشعبط على المواسير
ويطلع لها من البلكونة ويقع فتنكسر رقبته ويتجوزوا في المستشفى.
والشاب من دول فاكر إنه هيتجوز سندريلا
وهيرجع الظهر يلاقي الأقزام السبعة خلصوا شغل البيت (وغسلوا المواعين) وهي الأميرة النائمة وهيصحيها بقبلة رقيقة
وهتقوم من النوم متسشورة وحاطة روج و?بسة جزمة.
وسقف التوقعات بيرتفع لفوق أكتر لما بتتكتب قصص الحب وكلام الحب مع صورة اتنين شكلهم حلو
وهي ?بسه ومتأنتكه وهو حاطط جل في شعره و شايلها
أو ماسك مناخيرها مسكة سينيمائية وهي حاضناه وماسكة ودانه.
وبيبص لها بحنان وبتبص له بدلال
(مع الاعتذار لدلال)
وروحوا وناموا واحلموا وافتحوا التليفزيون واتفرجوا على الإعلانات والأغاني والأفلام واسمعوا كام بيت شعر في وصف الحب وقصة قصيرة ورواية عن شعورك وأنت بتحب.
وتعالى اتجوز
وتعالي إتجوزي
الإنسان اللي إخترتيه وفرحانه بيه وطبعا اللي لسه عايش في الأحلام ومتوقع شيء خيالي وساب نفسه للمؤثرات المرئية وكلام الناس
والرغي والفتي الكتير ونسي الواقع هيكون شعوره كده زي اللي أكل المربحية بالفندقوش ولقاها مش حلوة وزي ما كان فاكر ...
رغم إنها حلوة وزي العسل.
افهموها صح
الحب بين الزوجين ليس لها قالب واحد و? نموذج متفرد كل زوجين لهما حالة خاصة من الاندماج والتفاهم والحب تختلف عن الآخرين
والسعادة مذاقها مختلف من شخصية لأخرى فلا تطبق تجارب الآخرين على نفسك.
الحب مش محتاج أميرة وأمير وملكة جمال وفارس الفرسان.
الحب يعني تحبها بعد الجواز حتى وهي حامل ووشها مورم وخدودها منفخة.
يعني لو بقى أصلع وبكرش يفضل فارس أحلامك.
يعني مش محتاج يكتب شعر كفاية كفه اللي بتطبطب على ظهرك ما هي دي ترجمة كلمة بحبك.
يعني هي جميلة لأنك بتحبها حتى لو هي مش جميلة.
يعني كل لحظة تمر عليكم مع بعض بتعيشوا جوا بعض.
يعني أنت مسجون في روحها حبس إنفرادي.
يعني أي بنت حلوة مش هتلفت نظرك؛ لأن قلبك شبعان بحبك لزوجتك.

بأقول لكم إيه
هي إيه المربحية بالفندقوش دي يا بنات حدش يجيب لي مقاديرها  
* * *
 

10
حوار دسم جدًّا

(أفكار ملظلظة) 
دقَّت الساعة معلنة بحذر أنها الثالثة عصرًا، 
حلَّق أفراد أسرة الأستاذ (حنفي) مدير عام مصنع الأناقة للغزل
والنسيج حول مائدة عامرة بما لذَّ وطاب
اقتربت زوجته المصون وهي تسير بخطواتها البطيئة وبين يديها طبق كبير تكدس عليه ما لذَّ وطاب
من المحمر والمشمر
مالت الأم وشغلت حيزًا كبيرًا من الفراغ، فمال أبناؤها يمينًا ويسارًا
 علشان يوسعوا لها السكة، ووضعته في وسط المائدة وجلست مُحْدثة
رجَّة هائلة فاهتز المرق واندلق بحياءٍ من السلاطين المتأرجحة
ودار حوار دسم جدًّا:

-بسم الله الرحمن الرحيم ...بسم الله يا أبو<s>محمد

-الله! ريحة برام الرز هايلة يا ماما:)

-بالهنا والشفا يا حبيبتشي ...ما تتقليش علشان العريس اللي جاي بالليل

أجابت (نوسة) وهي غاضبة بعد أن أمطرت المائدة بحبات الأرز وهي تمضغ قطعة
اللحم التي ألقت القبض عليها مدسوسة في البرام المعمر

-ليه هو أنا داخله امتحان .. اللي مش عاجبه ما يبصش (ورفعت حاجبها الأيسر) أنا كده زي القمر ^-^

أشار الأستاذ حنفي إلى ابنته بربع الرغيف المتبقي في يده
بعد أن قضى على بقيته وهو ينقنق غارقًا في الباذنجان المخلل الذي تمددت أصابعه في خنوع في الطبق
مستسلمة لنظرات حنفي المفترسة وقال:
-بيقولوا عنده شقة يا نوسة، بس مش هايقدر يدفع مهر كبير
يا دوب الشبكة، بس والله شاب محترم ويعرف ربنا، وكمان شافك
يا نوسة أكتر من مره ومعجب بأخلاقك وحجابك
رفعت أم<s>محمد رأسها فجأة ونظرت إلى الجميع نظرة خاطفة وشفطت الشوربة شفطة لولبية محدثة صوتًا بديعًا رنانًا وقالت:
-كان نفسي يندفع لها مهر زي نوال بنت أختشي، أمال إيه هو أنا بنتي شوية
ابتسمت نوسة بعد معركة جانبية مع ورك الفرخة المأسوف على شبابها وقالت وهي ترفع يدها ممسكة ببقايا الدبوس قائلة:
-أنا نفسي في فرح كل الناس تتكلم عليه وعاوزاه في فندق كبير وعاوزه العريس شعره ناعم ويفرقه من النص ويوم الخطوبة يلبس كرفته برتقاني لون فستاني اللي هايكون بديل. 
ابتسم شقيقها محمد ابتسامة جانبية وقال بصوت خافت:
-ديل!!... هو أنت ناقصة
قامت نوسة بتوجيه ضربة حرَّة مباشرة لصدر محمد، واهتزت
المائدة، وتبادلت أصابع الكفتة نظرات الاستغاثة مع ورك
الفرخة واستمر الحوار
لوح حمدي بالخيارة التي استشهد نصفها على شفتيه وقال:
-أنا باقول ما فيش لازمة للأوتيل والفرح والكلام الفارغ
وكفاية يكمل شقته وأهو تلبسي فستان أختك فيفي..طالما الولد صالح وتقي ويعرف ربنا
ابتلعت نوسة ما في فمها ورفعت حاجبيها (اليمين والشمال) وقالت:
-إشمعنى أنا يا بابا ....وبعدين أنا لازم أخس النص علشان
ألبس فستان فيفي أصلًا
انتهز محمد الفرصة وقال:
- بس أنت خسي وأنا أركبلك ديل .... قصدي للفستان
التفتت إليه موجهة ضربة ركنية في خده الشمال فانهارت حلة المحشي متعاطفة مع آ?مه، وتبادل حنفي مع زوجته
النظرات، وهنا قررت الأم أن تتناول أطراف الرغيف قصدي الحديث 
وأرادت أن تشرح لها عمليًّا
فقامت بإدارة الديك الرومي ليكون أمامها مباشرة وغرست
السكين فيه وقالت وهي تعض بأسنانها العلوية على شفتها
السفلية:

-لازم نصبر عليه لحد ما يستوي، ونوطي النار,وبعدين ما
نكتَّرش فيه الملح لأحسن يتهري
-ويطفش أضاف الأب وهو يتناول طرف الرغيف الآخر ... أاا .. قصدي الحديث 
وأكملت زوجته:
وبعد ما يستوي ويبقى في إيدينا ويسيب لنا نفسه
كده، نمسكه كده بالشوكة، ونقطَّع فيه زي ما احنا عاوزين، وممكن كمان نحمره أو نشويه
سألتها نوسة بخوف بعد أن أحسَّت بتأنيب الضمير 
-هو مين يا ماما؟
أجابتها ببساطة وهي تلوح بالسكين:
-الديك طبعًا يا نوسة ... 
ارتبكت نوسة وتأملت قطعة الديك الرومي الغلبان التي رفعتها أمها على طرف
السكين وألقتها في طبقها المستدير .. ونظرت إليها بحول شديد ... وتذكرت كيف يعود أبوها من عمله وعلامات الإجهاد على وجهه
والتفتت إلى أخيها محمد وتذكرت كيف ينام على الأريكة وهو
يشاهد التلفاز لمدة ربع ساعة ليتستيقظ على صوت الملعقة
وهي تصطدم بكوب الشاي ليتجرعها وهي ساخنة بسرعة ليسرع
إلى عمله الآخر الذي لجأ إليه ليحاول إكمال ثمن مقدم
شقة ليخطب فتاة أحلامه فأزاحت الطبق وقامت وهي تمسح آثار الجريمة من على فمها وقالت:
-ماما ... أنا خلاص حابتدي ريجيم من بكره
بابا ...أنا موافقة على كل حاجة وكمان حالبس فستان فيفي ... بس يا رب أعرف أخس
محمد يا أخويا، ألبس إيه النهاردة
رفع محمد رأسه ونظر إليها بحنان وقال:
أي حاجة من غير ديل ...
وعلى فكرة أنت مش طخينة قوي
أنت زي العسل.
************************
11
عريس إلكتروني
في بيت دافئ وبينما تقف الأم بين الأبخرة المتصاعدة من الأواني المختلفة لتتعانق في حنان وحب وتحلق فوق هذا البيت الهادئ دخلت أميرة على أمها وهي تصيح .....
-أماه لقد جاءني عريسًا 
- الحمد لله يا ابنتي لقد هرمنا في انتظار العريس المطلوب
-نعم أخيرًا يا أمي كم أنا سعيدة 
- والله لقد طلع من عيني ا?ثنتين العريس الذي رفضتيه الأسبوع الماضي.
-? تحزني يا أماه، فهذا أفضل منه 
ويقول أنه معجب بشخصيتي المنظمة وتفكيري المرتب ?
- تنيلي على عينيك يا ابنتي الحبيبة واذهبي أولًا ورتبي غرفتك ومشطي شعر رأسك 
-حاضر يا أمي  كفاك صياحًا يا غالية أين المحروس بسلامته أخي؟
- وأين سيكون مثلًا! على الأريكة في غرفته يشاهد التلفاز.
-سأذهب لأشاهد معه برنامج (العرب لهم مواهب) فأنا أشجع المشترك الذي يغني
 (بالإنجليزية)
-يا خيبتك الثقيلة أي موهبة عربية تلك وهو ? يغني بلغته الأم!
- لأنه يتيم ...أا أقصد ...صوته الرائع هو المهم.
- جاءتهم ستون خيبة أين الهوية العربية في المواهب!
-موجودة يا أمي فالحفلة في بلد عربي ...العالم تغير يا أماه نحن في عصر الإنترنت.
- ليته ما تغير .. حتى اسم البرنامج مكتوب بالإنجليزية واسم القناة التي تعرض الحلقات بالحروف الإنجليزية والمواهب أمريكية .. والتصويت بyes  نعم يعني.
-إنها آرااااء آراااااااااااء يا أمي. 
- يا فرحتي بك وبشبابك يا روح والدتك باقي أسبوع على الامتحانات ولم تذاكري شيئًا. 
-? تخافي سأنجح لأنني أنشن جيدًا يا أمي. 
- غدا نجلس بجوار الحائط ونستمع إلى الزيطة.. 
أخبريني يا أذكي إخوتك ..
العريس كيف عرفتيه؟
-من الشبكة العنكبوتية يا أمي في صفحة (كتاب الوجه) أرسل لي (طلب صداقة) وتحدثنا معًا.
- يا إلهي صداقة ...يا فضيحتك يا سنية.
 - يا أمي ? تتركي دماغك ليذهب بعيدًا فأنا حاورته فقط داخل صندوق الرسائل.
- وامصيبتاه .... داخل صندوق!
- يا أمي أقصد رسالة إلكترونية مكتوبة.
-  وماذا قلتي له يا فالحة (مع التنوين)؟
-سألني عن عمري ودراستي واسم أبي وعنوان عمله وعنك ....إلخ إلخ.
-  يا وقعتك السوداء ...يا نهارك الذي لن يفوت ... وأخبرتيه كل شيء.
-? يا أمي طبعًا ولكن أرسلت صورتي فقط 
- حسنًا حسنًا ...ويا خبر بنقود غدًا سيكون مجانًا، ومتى سيأتي يا فلذة كبدي؟
     - ? أعرف
-  هل عنده شقة؟
- ? أعرف
- هل هو مستعد ماديًٍّا؟
- ? أعرف
- كم عمره؟
- ? أعرف
- وماذا يعمل؟
- ? أعرف .... لكنه ناشط سياسي 
- يا حساااااااااااام
- نعم يا أمي
- أحضر لي (الشبشب) من أمام باب الحمام يا ولدي الغالي.
- حالًا يا غالية.
- النجدددددددة:(
************************
12
منتهى الحب
-عاوز أتكلم معاكِ شوية ممكن؟
*طبعًا حالًا حانشر بس قمصانك علشان يلحقوا ينشفوا
-طيب بالمرة اغسلي البنطلون الكحلي ولمعي لي الجزمة علشان نازل بالليل.
- حاضر من عيوني.
*يالا جيت أهه حاكوي وأنت بتكلمني القميص اللبني اللي كنت ?بسه أول يوم في شهر العسل ...فاكر.
- خلصتي؟
- أنا جيت أهه خير؟
-لأ قومي رضعي الولد ونيميه علشان مش عاوز دوشة
- خلاص نام خير يا حبيبي .. عسول وهو نايم وشبهك خالص:)
تررررن
- ممكن تفتح
- ? رجلي منملة ... افتحي الباب
- ثواني حاخد الحاجات من البواب وراجعة لك.
- وأنت رايحة هاتي لي الموبايل وطفي المروحة وناوليني القهوة.
- حاضر.
- حبيبي أنا خلصت ممكن توديني لماما النهاردة وأنت نازل.
- لأ
- ليه بس 
- كفاية مرة كل أسبوعين
- طيب ممكن سحر تيجي تزورني 
- لأ
- ليه 
- لأنها حاتقعد تحكي لك على الكلية وتزعلي إنك ما كملتيش وإحنا قلنا مش حاتكملي خلاص دراسة علشان البيت والولاد.
- طيب عاوزة مصروف ممكن
- حاتعملي بيه إيه أنت مش بتخرجي وأنا باجيب كل حاجة.
- كان نفسي في مجلة كده أجيبها من المكتبة وآخد توتو أمشيه شوية في عربيته الصبح يعني.
- مالهاش ?زمة ...بلاش مصاريف
- طيب ممكن تخرج معايا.
- حانروح فين؟
- نزور أي حد أو نتمشى
- هي البلد فيها حاجة تتراح
- وديني الحتت اللي بتروحها كل يوم
- مش وقته ...رايحة فين أنا عاوز أتكلم معاكي
- أنا جيت أهه؛ خير يا حبيبي؟
- حاخد رأيك في حاجه ماشي
- اتفضل ....بس غريبة أول مرة تسألني رأيي في حاجة؟ يا ترى إيه؟
- حاجة من حقي ومش عيب و? حرام
- خير يا حبيبي
- أنا عاوز أتجوز زوجة تانية
- إيه!

**********************
13
كيف تسعد زوجتك
ابتسم وأنت تفتح باب البيت فشكلك أجمل وأنت مبتسم 
 اعمل نفسك متفاجئ بالعيال وحاول تكون مبهج هي أصلًا كانت حاتعجنهم وأنت لحقتهم
قل لها (وحشتيني) إيه الشياكة دي
(ما تدققش لو لسه ?بسه نفس الفستان بتاع أول إمبارح .. قول وخلاص وهي حاتفهم وتلبس واحد جديد)
لو في يوم حرقت صينية البطاطس خليك ستر وغطى عليها وما تقولش لأختك ومامتك 
وافتكر لها طاجن البامية اللذيذ بتاع السنة اللي فاتت وسامحها ما كلنا حرقنا البطاطس^-^
لو لقيت تراب على السفرة هات فوطة ولمع علشان تكسفها..ق..قصدي
 أو ارسم عليه قلب وسهم وحرف اسمك واسمها وسيب التراب
وهي بعد كده حاتاخد بالها.
إديها مصروف أيوه ...مصروف تجيب بيه اللي نفسها فيه وخصوصًا لو مش بتشتغل .. بيفرح قوي
 (حتى لو جابت بيه جيلي كو? ما تناقشهاش) 
اكتب لها جواب ولو مرة كل شهر
 (حسن خطك) وحطه في المطبخ علشان تتأكد إنها حاتشوفه
أول ما تصحى من النوم
(أصلها بتقوم فورا من السرير على المطبخ علشان تآكل  ... قصدي تطبخ 
طبطب عليها زي الأب ما بيطبطب على بنته ...الست غلبانه بتحتاج كدة
(بس مش وهي بتصرخ للعيال .. مش وقته .. طبطب عليها بعد ما تقدم لك صينية الكنافة وتخلص شغل البيت وتقعد ترتاح .. ساعتها بتبقى مهدودة فعلًا
أشكر فيها قدام مامتك وفي نضافتها 
(ما تجيبش سيرة التراب اللي على السفرة)
 وفي أخلاقها وطبيخها
(انسى صينية البطاطس)
 وصبرها على العيال
(حاول تنسى صوت صريخها وهي بتغير لابنك)
 وشياكتها
(بغض النظر عن العباية البرتقاني أم كسر)
ما تقارنهاش بحد علشان هي ما تقارنكش بحد
مش ?زم تحكي عن زميلتك في الشغل الباشمهندسة فوزية والدكتورة حسنية
 وتشكر في شخصيتها وترغي وهي قاعدة في البيت منقطعة 
 وضحت وطالع عينها وفي الآخر تشكر في عنايات وهي قاعدة
 عيب ما يصحش
الستات بتحب الأخبار (فراغ) سيبها تعيش دور المحقق كونان وجاوب على أسئلتها 
واحكي لها عن يومك حاجات يمكن بالنسبة لك بسيطة 
بس هي لما بتعرفها وتلاقيك بتحكي بتحسسها بالأمان
خرجها مرة كل أسبوع
 بلاش وقت الحظر ?حسن يعتقلوها
أشكر في أهلها
 حتى لو مش بتحبهم دور فيهم على أي حاجة حلوة
هاتلها ورد
 بلاش دباديب دول للمخطوبين بس
هاتلها شوكو?تة
 حلوة الماندولين
إديها عيدية في العيد
افتكر أيام الخطوبة
لما تتعب وتسخن ارقيها وادعي لها واعمل لها ينسون واظهر شوية تعاطف
(حاول تخبي فرحتك) 
لو خارجين واشتريتوا حاجه ما تشيلهاش كل الكياس كفاية عليها كيس.
بالله عليك .. هي أسيرة عندك .. يعني كأنها عصفورة محبوسة في قفص
 وكانت فرحانة بيك وعشمها فيك كبير
 فما تخيبش ظنها وحطها في عينك واتق الله.

**********************
14
ألو ...بحبك
أيام الخطوبة
(كتب الكتاب يعني)
هي ?بسه بيجامة صفرا صفار رابعة مرسوم عليها تويتي وهو رافع صوابع جناحه الأربعة وبتتفرج على صور الخطوبة
وهو قاعد في البلكونة و?بس التي شيرت البرتقاني و بيشرب شاي
والجو جميل
هو: تررررررن
هي: آلوو
هو: إزيك يا حبيبتي?
هي: إزيك يا حياتي?
هو: أنا جاي النهاردة ....مش مصدق 
هي: و? أنا  ...ما تنساش باحب أشوفك بالتي شيرت الأورانج اللي عليه زرافة
هو: يا ريت تلبسي الفستان الفحلقي اللي له ديل وجناحات وارفعي شعرك لفوق علشان قفاكي يبان  
هي: بس كده .... حاضر من عيوني 
هو: خلاص أنا رايح ألبس وجاي حالًا أهه.
هي: وأنا رايحة اعمل لك كيكة الجزر بالشوكو?ااا..
هو: طب ياللا اقفلي علشان مش قادر اقفل السكة في وشك خايف اقفل على مناخيرك.
هي: لأ اقفل أنت الأول.
هو: لأ أنتي.
هي: لأ بليز أنت.
هو: خلاص أهه.
هي: الله.. أنت لسه ما قفلتش!!
هو: هع هع هع
هي: نياهاهاهاه
********
أنا: يا مرارتي  
أنتم: يا مرارتنا  
********
بعد الجواز 
هو بالقميص طول النهار وعرقان عرق السنين وقاعد في العربية مستني الإشارة تفتح.
وهي واقفة في المطبخ بالبيجامة المقلمة اللي جيبها مقطوع
وماسكة المعلقة الخشب
وبتقلب الأكل
وشايله ابنها العسل وهو بيعيط ومناخيره سايحة وبيشد شعرها.
هو:  تررررررن
تررررررررررررررن
هي: (بعد ما حطت المعلقة الخشب في شعرها) أيوه مين -_-
هو: كل ده علشان تردي كنتي فين؟
هي: حاكون فين يعني في المطبخ
هو: أنا في الطريق اغرفي الأكل علشان يبرد شوية ?حسن ما بعرفش آكله وهو سخن
لأني ميت من الجوع وعايز أنام قبل الماتش
وحطيلي البيجامة على الكرسي اللي قدام باب الشقة
والشبشب على باب الحمام ونوري النور.
هي: حاضر بس أصل ....
هو: بس أصل إيه!!
هي: لسه الرز بيتشرب على النار وصينية البطاطس فاضل لها تكة وتتسبك ...والسلطة أهه خلااااص
يعني يا دوب ساعة إ? ربع كده
هو: أمال أنت كنتي بتعملي إيه طول النهار؟
هي: ابنك مغلبني ومطلع عيني ..آه ماتنساش تجيب البامبرز ?حسن هو ?بس آخر واحدة
وريحته طلعت وأنا مش راضية أغير له وخايفة يجيله تسلخات.
هو: مش كنت تقولي من بدري
هي: أا.. ألو..قفل السكة في وشي يا غلبي ياني.:(
هو: ? ماقفلتش .... أنا باحبكوا قوي
هي: يااااه ...أخيرًا ...فاكر أيام خطو ...ب ...أأأ ...ألو ....أنت قفلت السكة:(

صح النوم ....الجواز مسئولية^-^

15
شايفاك 
أيون ....هي شايفاك
شايفاك وأنت بتكور الشراب وترميه تحت الكنبة.
شايفاك وأنت بتعمل نفسك مش واخد بالك من قشر اللب اللي وقع في الأرض.
شايفاك وأنت بتقول لها بحبك والأكل حا يقع من بقك
)مش ?زم تقول لها وأنتوا بتاكلوا):
شايفاك لما رجعت من الشغل وأنت بترمي القميص وتحدف الجزمة
(ها تخبط في وشها على فكرة كانت واقفة وراك)
شايفاك وأنت بتآكل الزبادي اللي بالفراولة
(هي قالت لك تأكله لبنتك مش أنت اللي تاكله):
شايفاك وأنت صاحي من النوم وشعر راسك مسافر وخدودك وارمة 
شايفاك وأنت بتتفرج على نشرة الأخبار
(وأنت مركز مع المذيعة -_- استني لما جميل عازر أو فيصل القاسم ييجي واتفرج)
شايفاك وأنت بتاكل بطيخ 
)اعمل نفسك مش شايفها و? يهمك دي مفترية وبتعمل أكتر من كده)
شايفاك وأنت بتجري على الموبايل قبل ما هي تمسكه علشان تفتح رسايل صحابك
(بتعايبوا على الستات ليه في النكت)
شايفاك وأنت بتتفرج على صور خطوبة نيفين بنت خالتك
)كانت فاكة الحجاب ارمي الصور بسرعة)
شايفاك وأنت بتبص لمناخير زميلتك وأنت بتكلمها لما زرتوهم في البيت
)حاول دايمًا تبص للنجفة لما تكلم ست قدام مراتك)
شايفاك وأنت بتتفرج على ماتش الأهلي و الزمالك وبتبرق للعيال وهي بتعدي من قدام التليفزيون وأنت بتتفرج
)أبو تريكة جاب جون)
شايفاك وأنت بتعد الفلوس من وراها
(هات اها هدية)
شايفاك وأنت بتدعي عليها ...أااا ...قصدي بتدعي لها بعد صلاتك
شايفاك وأنت بتداري فرحتك ...أااا..قصدي دمعتك وهي عيانة
شايفاك وأنت بتشاور لمامتك علشان ما تاكلش من البيتزا اللي هي عاملاها
شايفاك وأنت داخل بجزمتك في الشتا بعد ما مسحت الأرض
شايفاك وأنت بتهرب منها وهي بتغسل المواعين
(مش عاوز تساعدها ليه)
شايفاك وأنت عامل نفسك نايم علشان ما تشيل ابنكم اللي طول الليل يعيط
شايفاك وأنت بتتاوب وعرفت انك شايل اللوز
(مش ?زم توريها ضرس العقل المسوس على فكرة)
شايفاك وأنت بتضحك 
شايفاك لما تحبها ?
خد بالك بتراقبك هي والعيال  
16
شايفك
هو شايفك وأنت بتبرقي لابنك علشان كب العصير على السرير.
وشايفك وأنت بتكززي على سنانك لما ابنك كتب في الواجب حرف السين معووج ونازل من على السطر
)ياشريرة).
وشايفك وأنت بتخطفي الأكل من العيال
)قلنا هاتي لك كيس شيبسي معاهم وكل واحد ياخد نصيبه)
وشايفك وأنت بتكلمي مامتك في التليفون وعوجتي بقك وأنت بتحكي لها على زيزي بنت عمك
(يا تحفة)
وشايفك وأنت بتضربي سندوتش الطعمية
(آخر واحد في الأربعة)
وشايفك وأنت بتتاوبي وفاتحة بقك زي سيد قشطة
)يا ستير يا رب)
وشايفك وأنت بتدوري على القملة..ق..قصدي على التوكة اللي في شعرك ^-^
وشايفك وأنت رابطه راسك وأنت بتنضفي الشقة
)وبيحاول ينسى)
وشايفك وأنت بتنطقي الإنجليزي غلط وأنت بتكلمي رانيا
)مين رانيا أصلًا)
وشايفك وأنت ماسكة الشبشب وبتذاكري للعيال
وشايفك وأنت بتبحلقي في الأرض وتدوري على دبوس الطرحة اللي وقع منك
)قلنا خدي بالك واشبكيه في حاجه تتشاف)
وشايفك وأنت بتشدي بنتك من شعرها علشان خدت الريموت وقلبت القناة وجابت المسلسل اللي أنت مش عاوزاه يشوفه علشان البطلة حلوة
وشايفك وأنت صاحيه من النوم
)قمر ياخواتشي)
وأول ما النور بيتقطع بيفرح وبيقول يا رب يفضل مقطوع ... أنتوا مش عارفين إنكم نور عونيا واللا إيه.
وأول ما ييجي هو اللي بيصرخ 
وشايفك وأنت ماسكه الكتاب وقاعدة دلوقتي زي الأروبة
)اتعدلي وابتسمي وحطي رجل على رجل)
على فكرة بيراقبك
آه والله 
وربنا ما يحرمكوش من بعض.
**********************************
17
تعرفي إزاي إن جوزك بيحبك
لما تلاقيه وأنتوا راجعين من كارفور وشايلين الكياس راح فاقعك مقص برجله وطلع يجري على السلم ...
)ده بيتسابق معاك عاوز يفرحك)
لما تصحي على صوته وهو بيلطش لك بالأقلام ويقول لك..قومي صلي قيام الليل.
)بيحبك وعاوزك تدخلي الجنة)
لما تطلبي حاجة مش بينساها
(معلش هو البيروسول طلع معاه صدفه وهو بيدور على مزيل العرق)
لما يقول لك تستنيه كل يوم ورا الباب
و يرزعك في رجلك..
)غصب عنه ... غصب عنه)
لمايصحى قبلك ويمشي على طراطيف صوابعه
)علشان يهرب)
لما ينام بعدك ويطمن عليك
)بيفكر يقتلك)
لما تلاقية فجأة وأنتوا بتاكلوا خطف من إيدك ورك الفرخة ونزل فيه أكل
)هو بس حب ياكل من الحتة اللي أنت أكلتي منها بشفايفك)
لما تلاقيه هبش من إيدك كباية العصير
(عاوز برده يشرب من الحتة اللي أنت شربتي منها أصله بيحبك)
بيجيب لك طلبات البيت
)ماعدا الشامبو اللي طلبتيه لشعرك)
لما تخرجوا بيشيل الولد على قلبه
)علشان تشيلي أنت الأكياس ياحلوة)
بيأكلك بإيده وبيزنق دماغك في ركن المطبخ ويحط اللقمة في بقك
(علشان تبطلي رغي)
بيشكر فيك قدام أهله
)علشان ما يشمتوش فيه)
بيجيب لك هدايا
)السشوار اللي بيكهرب)
بيفليكي..ق ...قصدي بيسرح لك شعرك ويعمل لك ضفاير
(رومانسي)
بيفسحك ويوديكي البحر
)علشان تغرقي)
بيكتب فيك شعر
)الحلزونة يا أما الحلزونة)
أهو دهون الحب ^-^
شفتي بقى
وربنا يحببه فيك كمان وكمان
**************************
18
 في الركن البعيد العادي
اختاري مكان هادي في البيت
كرسيين وترابيزة
هاتي ورقة وقلم
نادي جوزك وقعديه
هزي اللمبة
وبررقي  
خدي نفس عميق واسأليه الأسئلة دي وخليه يختار إجابة من التلاتة:
السؤال الأول
- لو أنا مت بعد الشر عليا يا حبيبي
حاتعمل إيه؟
1-طبعا حافرح  وأتجوز واحدة تانية.
2-حافضل حزين طول عمري  ومش حاتجوز تاني.
3-حازعل شوية وبعدين للأسف حاضطر اتجوز ...علشان العيال 

لو اختار الإجابة التانية يبقى بيخاف منك
وأنت شخصيتك قوية
)طول ما فيك روح)
السؤال التاني
*لو عملت ثورة واعتصمت في ميدان المطبخ
وطلبت تكتب لي كل أملاكك باسمي
حاتعمل إيه؟
1-حارميك من البلكونة
2-حاسيبك جنب الأنبوبة
3-حافض ا?عتصام واقتلك
لو إختار أي إجابة من التلاتة
يبقى صريح ...صريح ...صريح
وعرفتي تختاري 
السؤال التالت
*عمرك فكرت تتجوز واحدة تانية؟
1-أيون
2-طبعًا
3-آه
لو اختار أي حاجة
يبقى صادق يا حبيبتي صادق
ومش بيحب الكذب 
ما شاء الله عليه
السؤال الرابع
*أنت لسه بتحبني زي زمان؟
1-لأ
2-أنت مين أصلًا
3-و? أعرفك

معلش يا حبيبتي أنت فاجئتيه بالسؤال 
و? كأنك سألتي
عدي على اللي بعده  
السؤال الخامس
*إيه أكتر حاجه بتعجبك فيا؟
1-بتفكريني بربنا كل ما أشوفك
2-باستغفر ربنا كتير وأنا معاك
3-الناس بطلت تحسدني
شفتي ....طول عمرك متدينة
وقربتيه من ربنا. 
السؤال السادس
*إيه رأيك في شخصيتي؟
1-هي فين o_O
2-طب وريهالي الأول:)
3-يعني إيه شخصية^^
معلش يا حبيبتي
ما يقدرش يجاوب على حاجه ماشافهاش
إنسان أمين أمين ...
طول عمره أمين 
خلصنا كده 
اطلعي بقى فوق
وإقري الأسئلة الستة دي تاني
وإوعي إوعي تتغندري
وتسأليها لجوزك
أبدا أبدا
مش كل الكلام يتقال 

**********************************
19
جبر الخواطر
 
في حاجه اسمها كده..جبر الخواطر
يعني لما تلاقي جوزك جايب لك هدية بسيطة على قد فلوسه تفرحيه وتبيني إنها عاجباكي..
(ركزي بعد كده واستلمي وحوشي ?حسن يتجوز عليك لما الفلوس تكتر) 
يعني تعمل لها مفاجأة وتتجوز عليها
 ...أاا.. قصدي تجيب لها هدية 
(يعني لما تلاقي مراتك عامله كيكة وحرقتها تعمل نفسك مش واخد بالك )
 وتاكلها وأنت مبتسم وتقول تسلم ا?يادي اللي بتطبخ لو?دي
)ابلع بشاي بلبن بيساعد)
يعني لما تلاقيها ضاربة شعرها في الخلاط وحاطه كاري علشان يصفر واشترت توكة
 وفستان جديد من عند أم نسمة تفرحها وتقول لها إيه ده هو القمر جه عندنا يا و?د  
(حاول ما تضحكش .. ممكن تبص للنجفة وأنت بتقول كده) 
يعني لما تطخن بعد الو?دة ما تقولهاش في وشها وتجرح شعورها
(اتصال من مجهول إنك بتدور على عروسة حايخسسها النص)
يعني لما يزعلك ويعمل نفسه عيان تسامحيه وتعملي نفسك قلقانة وتعديها وتفتكري له الخير وتجري تعملي له كمادات 
(بلاش الحقن) 
يعني لو حابة تتكلم اسمع لها
(حاتحكي لك المسلسل التركي اسألها البطلة حلوة واللا لاء وهي حاتتكتم وتبطل وتقوم تعمل لك شاي 
يعني لو حايغير القناة علشان الماتش تقعدي ساكتة
(ممكن تدعي على الفريق اللي بيشجعه في سرك وخدي راحتك 
يعني لو طلب أكله تطبخيها فورا ...)
(زودي السمنة خليه يطخن علشان البنات ما تعاكسوش) 
يعني تفكريه بأول مره شفتيه لما جه يطلب إيدك
 (انسي القميص الأخضر والبنطلون البني هو مش حا يعمل كده تاني) 
يعني تفكرها بيوم ما خرجتوا أول مرة بعد كتب الكتاب
(معلش انسى اللي حصل في المطعم كانت جعانة ما تحكيش الجزء ده) 
يعني لما تنادي عليها تدلعها باسم جميل
(لو فتحية قولها لها يا فيفي ...عنايات يا توتو..انشراح يا شوشو ...أشجان يا جيجي ...وكده) 
يعني تقولي للو?د بصوت يسمعه لما يرجع من الشغل ويفتح الباب بابا حبيبنا القمر جه
(هو كويس ما تقلقيش حا يضحك بعد شوية هو بس خد باله من شعرك روحي سرحي) 
*****************
20
 
عبارات تسمعينها من زوجك
عزيزتي حوا
انتبهي وركزي
جعااان 
نداء عاطفي يطلقه الزوج فور دخوله البيت ويلاحظ تشوش في الرؤية وظهور علامات الإرهاق والتأثر.
(ننصح بسرعة الغرف والقلي والتحمير حرصًا على سلامة الزوجة  ونبشركم بعدم انتباهه لغياب الملح في الأكل لأنه جعان)
وما تقوليلوش ساعتها إيه رأيك في تسريحة شعري
أنا رايح أنام 
جملة تحذيرية قد تظهر بصيغة إخبارية (بس هي مش كده خالص)  يلاحظ فيها رفع وتقوس الحاجب الأيسر وإشهار إصبع السبابة أمام وجه الأطفال لكنها في الحقيقة موجهة للزوجة ..
)علشان تبطلي تسرسعي كل شوية وتقول للعيال وطوا صوتكم بابا نايم) 
الشااااي 
صرخة رعدية تسمع على المغربية بعد استيقاظ الزوج من النوم العميق.
)ننصح با?تجاه فورًا إلى المطبخ وإعداد الشاي وترديد أذكار المساء)
آااااه
حروف مبعثرة تخرج عفويًّا من فم الزوج مع هز الرأس وارتعاش الجفن الأيمن مع ضيق العين وازرقاق الشفتين عندما تبدأ الزوجة في الشكوى من أخواته يتبعها عاصفة رعدية.
)ما تقوليلوش دول اخواته .....مهمن كان ..عيب) 
وابقي خلصي حقك من إخواته البنات أول بأول في ساعتها
على طول واللي تشد لك شعرك شدي شعرها وخالصين 
مش عاوزة حاجة من برة 
رسالة قد تبدو رومانسية لكنها انتقامية تحذيرية تصل على هاتفك النقال 
(علشان تبطلي تنزليه تاني يجيب البامبرز بعد ما طلع السلم يا مفترية)
 ليييييه 
سؤال استنكاري! استفهامي؟
بعد طلب الزوجة ل ألف جنية علشان تجيب عباية جديدة لفرح سامية.
(في هذه الحالة رجاء القبول بأي مبلغ وكفاية تجيبي طرحة جديدة وطرزي العباية اللي عندك بزراير بيجامته الكحلي) 

بأقول لك إيه
مع مد حرف الياء .. جملة رائعة تنهي الحوار فجأة وتؤدي إلى هرب الزوجة مع سماع صوت عجيب 
وهي تنسحب من أمامه ... 
إهيءإهيءإهيؤأأ
)ده لما تنوي النكد ياحبيبتي )
(عارفاكي أنا عارفاكي )

وبعدين بقى!
)ده لما تطولي في النكد)

يااااه أخيرا
لأ..لأ ....مش بيقولك، أينعم هو فرحان بس هو أصلًا ما خدش باله إنك سرحتي ولبستي شبشب ...
(ده الأهلي جاب جون )

أنا بحبك
وأنت أجمل ست في الدنيا وباعيش معاكِ أجمل أيام حياتي?
)وفي الحالة دي خلاص هو أكيد اتجوز عليكي) 
***************************
21
بوسي 
يا بوسي يا بسبوسة 
أيوه يا ماما 
طنط تهاني الخاطبة جت ومعاها صور شوية عرسان وأنت تتفرجي وتنقي و تختاري.
- ازيك يا تونت 
-أهلًا يا بوسي والله تونت طالعة من بقك زي العسل ...خدي شوفي كده على طول إيه رأيك في العريس ده ...مهندس بترول وعنه 28 سنة واسمه تامر.
- لأ .. ده حواجبه بتسلم على بعض .. مش عاجبني 
 -طب مايسلموا براحتهم ...مش اخوات..
طب بلاش خدي ده دكتور أسنان وعنده26 سنة واسمه وسيم.
- لأ ده مناخيره مبططة ورموشه قصيرة وعنده ودن أكبر من التانية
مش عاجبني 
 -طيب شوفي شوفي .. ده بقى مش حاتكلمي و? تنطقي ... رامي ...
مدرس ألعاب..شعره سايح أهه والأوصة على جنب أهه سايحة على عنيه 
وممكن أكلمهولك يفرق لك شعره من النص يوم الخطوبة.
- لأ شكله بلدي وفلاح 
 -فلاح!
طيب استني شكلك عاوزة عريس كده أستاذ ومهندم ...ما فيش غيره
- هاتي يا تونت وأنا أنقي لوحدي.
- خدي يا ضنايا الصور كلها.
- ده كويس أبو عين خضرة ده صحيح شعره مفلفل شوية بس مش مشكلة ...اسمه إيه.
-  زين ما اخترتي يا بوسي ...اسمه جعلص أبو المناديل ده دكتور بيطري
 قد الدنيا وغني ومؤدب وعيلتهم كبيرة قوي من الشرقية.
- ???? ....مش عاوزه جعلص  اسمه مش عاجبني..أنا عاوزة ده.
- وريني..آاااه ...معلش يا حبيبتي ده خطب خلاص.
- طيب حاطه صورته ليه .... طيب اللي بدقن ده اسمه إيه؟
- بس ده الأستاذ حنفي..طلباته مختلفة شوية يا بسبوسة بلاش منه 
- ليه يعني يا توونت؟ ده حتى عادي جدًّا وخدوده كبيرة.
-عاوز واحدة شعرها أصفر وعنيها خضرة وصارخة الجمال ومتفجرة الأنوثة ....مممم..وأنت جمالك هادي ياختشي ومش بيصرخ.
- أيوه بلاش ?حسن يتجوز عليه ... طيب خلاص حاوافق تامر اللي حواجبه إخوات ييجي وأمري لله حااستحمل منظره.
- طيب هاتي بقى بياناتك بالكامل استني لما أطلع النوته.
- اكتبي يا تونت ...أنا الحمد لله وما شاء الله عليه ر بنا يحرسني معايا ليسانس وباحضر الماستر 
-يا ساتر يا رب بتحضري!!! ليه يا بنتي ...اللهم اجعل كلامنا خفيف عليهم.
- وباحب الكراءة والرسم على الزجاج.
- حلو وأهو تلوني الكاسات والكبايات.
- وعندي مدونة على النت 
باكتب خواطري ... وأكاونت على الفايسبوك.
- وماله طيب بتعرفي تطبخي  
- طبعًا ومتابعة الشيف شربيني ولك في شغل البيت يا بسبوسة؟
- ممم ...بدأت يا تونت وعملت إمبارح لماما سندويتش جبنة بطماطم.
- طماطم ...
طب طلباتكم كده في الشبكة والمهر والحاجات دي إيه علشان لو الباشمهندس تامر سأل.
- أنا متواضعة جدًّا  
وإحنا حانسهل عليه كل حاجة ... شوفي يا تنتوتة 
عاوزه شبكة ألماظ زي ريهام، 
ومهري مايبقاش أقل من سوزان، 
والخطوبة تكون في فندق كبير زي هوايدا، 
والفرح كمان زي إلهام، 
وشهر العسل في تركيا زي علا، 
وعاوزاه عنده عربية زي خطيب إبتسام.
مين كل دول يا بوسي؟
بنات عمي وخالي. 
اللا صحيح أنت اسمك الحقيقي إيه يا بوسي؟ 
?زم يعني يا طنط 
أيون يا حبيبة تونت 
باتعة مصباح الشحات أبو نجمة 
*********************
22
مفاجأة
في بيت دافئ كانت ترتجف وهي قلقة على زوجها الحنون، تتنقل بين نافذة غرفتها والباب وفي يدها الهاتف
وفجأة .....
-مساء الخير يا حبيبتي 
- مساء الفل يا حبيبي إتأخرت ليه أنا قلقت عليك؟
-أن أن أااااا مفاجأة 
- إيه ده هدية..مش معقولة!
مش مصدقة نفسي.
- آه والله شفتي ...حاجة بقى إنما إييييه.
- طب وريني كده. 
- لأ إستني أنا اللي حافتحها علشان ما تبوظيش العلبة.
- طب هات بس ما تخافش.
-قلت لك لأ ?زم أنا ... ده أنا دافع فيها دم قلبي 
- طيب بسرعة افتحها أنا فرحانة ربنا يخليك يا حبيبي يا رب. ?
 - أهه ...شفتي خاتم دهب عيار 24.

- مش شايفة نزل إيدك أنا قصيرة مش شايفة ...هات بقى.
- ياااه حا ياكل من إيدك حتة ... مبروك عليك.
- ربنا يخليك يا رب.
- بس ما تغسليش بيه المواعين بقى.
- حاضر.
- وخليه للخروج بس ?حسن يتبهدل واللمعان يروح.
- حاضر.
- وشيليه في علبته.
- حاضر. 
- وفرجيه لمامتك وكده.
- حاضر 
وبعد أسبوع ... ... 
- ياللا بينا نروح لماما إلبسي بقى وما تنسيش الخاتم اللي جبتهولك الإسبوع اللي فات.
- حاااضر.
- يا رب الأكل النهارده يطلع حلو زي الأكل اللي طبختيهولي يوم ما جبت لك الخاتم.
- يارب.
وبعد شهر .....
- ها يا حبيبي كده لبسي حلو والعباية والطرحة..شوف كده..والجزمة والشنطة..أنا حلوة؟
- طبعا فاضل بس تلبسي الخاتم اللي جبتهولك الشهر اللي فات ....ده فرح أختك وكده.
- حاااااضر.
وبعد سنة ... ... 
- دادادادااااااا شفت لون شعري.
- حلو جدا و?يق على لون الخاتم.
- خاتم إيه!
- اللي جبتهولك السنة اللي فاتت.
- آااااه صحيح.
وبعد ستين سنة ... ... 
- طقم شنانك على الشراحة يا حج.
- أشلي بأدور على الخاتشم اللي جبتشهولك قبل ما تولدي باشم علشان ألمعه وتلبشيه يا حبيبتشي في فرح شارة بنت شعاد.
- ربنا يخليك ويديك طولة العمر يا حج.
- تعيشي يا حبيبتشي ....بش كان خاشم تشحفه وعمري ما شفت شيه.
شوية كلام
بيقولوا الحب بعد الجواز مش موجود
وإن الخطوبة أجمل فترة فى الحياة
وإن..وإن ...وإن
لأ..طبعًا
الحب مش وردة وقلب وغنوة
وشوكو?تة وورد وبنت حلوة
الحب بيتترجم لأفعال إيجابية يمكن مش بتشوفوها .. بس حاتحسوها
طب ... قولوا أنتم بلاش أنا
بابا و ماما طول النهار قدامكم صح؟ فاكرين يوم ما بابا اتأخر لما كان مسافر ماما وقفت إزاى تستناه رايحة جاية بصيتوا لوشها؟
شفتوا الخوف والقلق والفزع
سمعتوا دقات قلبها و هي خايفة
ما هو ده الحب
إنك تخاف على حبيبك من الخطر?
شفتوا بابا و هو شايل شنطة سفر
ومعاد الطيارة بعد ساعة
وقلبه بيتقطع و هو بيبوس رأس ماما وبيمشي و دموعه بتجرى على خده .. أول مرة تشوف بابا بيعيط
صح!!؟؟
ما هو ده الحب
إنك تكره فراق حبيبك?
علشان غالي عليك قوي وبقى حتة من جواك
فاكر لما ماما كانت عيانة وحرارتها عالية وبابا واقف فى المطبخ بيطبخ بدالها وهو راسم على وشه ابتسامة حنان
ابتسامة موجوعة
ومخنوقة بألم
ما هو ده الحب
إنك تتألم لألم حبيبك لأنك مش عاوزه يتوجع
شفتى بابا لما مر بظروف صعبة أد إيه كانت ماما واقفة معاه واستحملت حاجات كتير
ما هو ده الحب
على الحلوة و المرة ...
وساعات من حلاوة الحب المرارة بتروح وتلاقي الحبيب راضي بحال حبيبه حتى لو بيشحت
فاكر لما ماما فضلت واقفه تصحى بابا علشان صلاة الفجر وراسها كأنت بتقع وفضلت لحد ما قام وصلى
ما هو ده برده الحب
إنك تخاف على حبيبك? من نار جهنم.
مش تكون سبب فى دخوله نار جهنم
يبقى الحب مش رغبة جسدية فقط
وما ببنكرهاش
وديننا الحمد لله بيوجه الغرائز صح
الحب ...حنان ومودة ورحمة مع بعض
وموجود جوانا فعلًا
حايطلع حايطلع
بس كل شيء بأوان.
******
23
عبقرية الستات
إحنا كستات عباقرة الحقيقة واخترعنا أكتر من لفة للطرحة..
الحجاب الفرعوني
وده عبارة عن شوية طرح فوق بعض على شكل هرم وبتظهر البنت لو قصيرة من أسفل الطرحة بشكل ملحوظ والطرحة دي ما بتتحركش حتى لو في رعد وبرق وبتدفي في الشتا.
حجاب شم النسيم
وده حجاب مبهج ويوحي بالسعادة والفرحة شبة فساتين صفاء أبو<s>السعود الجميلة كده بس للأسف في أحيانًا جرس بيرن في ديل الطرحة
(آه والله جرس وبيرن)
علشان لو أنت بتحود من على الناصية بالعجلة هي تهز راسها وترن الجرس تقوم أنت تسمعها وإيه بقى ... ما تخبطهاش
حجاب سوبر مان
وده بيركبولة كده من فوق وشاح زي بتاع سوبر مان وبيثبتوه بدبوسين على الراس من على الجنبين
وحا تلاقية بيطير وراها
(لو مراتك وزهقان منها اشتريهولها وزقها من البلكونة وقول إنها كانت بتقلد سوبر مان)
حجاب البنت المقموصة
وهي بصراحة مش مقموصة و? زعلانة من حد و? متكبرة ما تظلموهاش 
هي بس خايفة تهز راسها فوق وتحت وتقول أهلا وسهلا إزي حضرتك وما تقدرش تبص يمين لما تنادي عليها وتقول أيوه لأن قفاها حا يبان
والطرحة يا دوب خنقاها ومدخلاها في رقبة الفستان.
الحجاب الفسفوري  
وده مفيد جدًّا لو النور اتقطع وأنتوا في الشارع حاتعرف مراتك على طول وممكن تنشن على دماغها وتحدفها بأي طوبة واهي فرصة وما حدش شايفك .. وأول ما النور ييجي بلاش تفرح وتقول هييييه لأنها حاتعرف.
حجاب صندوق الدنيا 
وهنا حا تلاقي مفاجأة تحت الطرحة علبة سمنة روابي
أو علبة آيس كريم فاضية
والنوع ده مفيد جدًّا
لأن ممكن تشيلي فيها أي حاجة
الموبايل مفاتيح العربية سندوتشات وممكن كتاكيت
(كتاكيتو بني)
عبقرية دي واللا مش عبقرية يا متعلمين يا بتوع المدارس
*********
24
الملافظ سعد
في ناس لما تفضفض معاهم يعملوا كده:
- الإمتحان قرب ونفسي أذاكر
- مش حا تلحق مافيش وقت
- أهو حاحاول ألقط يمكن ربنا يكرمني
- ماينفعش أصلًا كان ?زم تذاكر من أول السنة.
- أنا حليت وحش في ا?متحان
- شفت مش قلتلك طول عمرك فاشل
- أنا قلبي مقبوض
- يبقى حاتسقط.
- أنا خايف 
- ?زم طبعا تخاف مافيش أمل.
******
- مراتي مدوخاني وكل شوية تغضب وتروح عند أهلها
- أنا لو منك طلقها
- طب ليه بس أنا بحبها
- إتجوز عليها زيزي وأدبها.
- ??? ....هي بس ساعات بتتغندر عليه.
- ولع لها في العباية البرتقاني ...واحرق قلبها على الطرح الفوسفوري.
- هي طيبة مش عاوز أجرحها بس المشكلة مامتها
- بص أول ما حماتك عينها تروح في النوم بلغ عنها وقول إنها خلايا نايمة وكأنت بتعمل كحك العيد في رابعة.
- هي عارفة إن روحي في العيال وبتستغل كده
 -اقتلهم واقهرها عليهم.
- مش قادر أعيش من غيرهم
- انتحر علشان تحسسها بالذنب.  
******
- أنا رحت للدكتور
وحا أعمل عملية علشان لقى عندي #$/^&
-ربنا يستر.
- مالك بتقولها كده؟
- ? مافيش بس.. ربنا يستر
طب قول لي هو إيه ال  ده اللي حا يشيلهولي من بطني.
- بلاش تعرف أحسن..وربنا يستر
- طب يعني حا أموت واللا إيه؟
- كلنا حانموت و ربنا يستر.
- طب أنا خايف ومرعوب وركبي بتخبط على الجيران.
- بلاش تخبط عليهم بالليل وربنا يستر.
*******
- حاسة إن جوزي متغير من نحيتي 
- يبقى إتجوز عليك فيفي الرقاصة.
- بعد الشر..أنا اللي حاسة إني مش زي زمان
- أصلك لظلظتي وبقيتي شبه فوزي.
- عندك حق أنا فعلا بقيت غريبة.
- وبقيتي كئيبة كمان وودانك قشفت ورموشك وقعت وعمودك الفقري بيرقص ماكارينا.
- بس دمي خفيف صح 
- مش واخدة بالي قوي.
- طب إيه رأيك ممكن أقص شعري زي ميسي مثلا أو أضربة في الخلاط زي شيكابا? 
- الخلاط اتحرق.
*طب حاعمل ريجيم زي بتوع الرابح الأكبر 
- و? رابح و? فالح طول عمرك طخينة يا أمينة.
- طب حاشتري لبس الجديد
- مش لما تخسي الأول!
- طب حاحاول أجدد حياتي وألبس له جيبة بكرانيش
- وتجدديها ليه مش لما تعرفي الأول هو اتجوز عليك واللا لأ.
- طب هو برده طيب وابن حلال
- متهيألك ده بياكل الفول بالمعلقة.
- ده احنا لنا ذكريات حلوة مع بعض
- بأمارة ما زعلك من سبع سنين كده وقال لك يا فاشلة لما البامية اتحرقت.
- أنت بتفكريني ليه
- علشان تفوقي أنت ?زم تسيبي البيت وتطلبي الطلاق ده مش حاسس بيك.
******
يا طيبين
الناس دي بتبقى عاوزة بس حد يسمعها
كلام وبس
وبيكملوا حياتهم تاني وهم فرحانين
اسمعوهم وقولوا كلمة حلوة.
25
عروسة المولد
البنات كده عرايس في مولد كبير
من أول ما تتولد
-مبروك يا أوستاذ كمال اللي جاب لك يخلي لك وعقبال ما تشوفها عروسة
- كلي يا حبيبتشي علشان تكبري وتلظلظي وتبقي عروسة
- حبيبة تيته تعالي حاحكي لك حدوتة
ومش بتكون حلوة وملتوتة إ? لما يتجوزوا ويعيشوا في تبات ونبات ويخلفوا صبيان وبنات.
وتبدأ البنات تكبر وترسم
)عروسة المولد)
وتشتري (عروسة) باربي وتلبسها وتقلعها وتسرح لها وتلون خدودها بالألوان الفلوماستر
وتخلع دراعاتها وتكسر دماغها.
وبعدها تتفرج على فساتين الزفاف والدبلة والطرحة وصور المخطوبين وتحلم
واتبرمجي يا عنايات على كده
شغلتك في الحياة تبقي عروسة
اللبس والتفكير علشان كده والحلم في حدوتة واحدة بس
واحدة بسسسسس
مافيش أي طموح تاني!
يا بنوتة?
ما تخليش حلمك في الحياة عريس وبس
خليك أنت حلم كل الناس بتتمنى إنها تحققه
انجحي واعملي إنجازات ومفاجآت خلي الناس تعرف إنك موجودة
بس بلاش تغني 
خليك شيء مميز بس بلاش الطرحة الفوسفوري  
وقتها حتى لو العريس اتأخر
مش حاتحسي بوجع و? بفراغ
لأنك مش حاتكوني فاضية
لأن في فرحة تانية وحلم تاني ونجاح لسه بيكمل في حتة تانية.
وقلبك عمران
مش هايدق على الفاضي
26
فول الصين العظيم
في واحد داخ ووقع في الشارع تعالى نفوقه ونوصله بيته.
مالناش دعوة كل واهيد في هالوه يا مهيي.
السلم مش نضيف ومافيش بواب في العمارة تيجوا كل واحد مننا ينضفه يوم.
مالناش دعوة كل واهيد في هالوه يا هنفي.

الست اللي في الشارع اللي جنبنا حايطردوها علشان مش بتدفع الإيجار من يوم ما جوزها مات.
مالناش دعوة كل واهيد في هالوة يا هوسني.
ماما تعبانة وسخنة والمطبخ بقى شبه جبلاية القرود ما تيجي نقوم ننضفه علشان نفرحها.
مالناش دعوة كل واهيد في هالوه يا هلبي.
أسامة تعبان وا?متحان قرب تعالى نزوره ونصور له المحاضرات.
مالناش دعوة وكل واهيد في هاله يا فتهي.
في ناس غلابة جعانة كتير تعالى نعمل أكل ونوزعه عليهم.
مالناش دعوة كل واهيد في هالوه يا هنفي.
جارتنا و?دها سافروا وبقالها أسبوع مش باينة ما تيجوا نخبط عليها وناخد لها كيلو برتقان ونزورها يمكن عيانة.
مالناش دعوة كل واهيد في هالوه يا صبهي.
المسجد عاوز يتنضف تعالوا نكنسه وننضفه ونعطره كده ونخليه فله ونغسل الحمامات قبل يوم الجمعة.
حايقبضوا علينا مالناش دعوة كل واهيد في هالوه يا صاهبي.
عارفينهم الناس دول
منهم لله
.
27
ميييييين فيكن
يا ستات مصر
ما وقعتش شرابات جوزها وهي بتنشرها وضيعت فرده.
ما حطتش ملح للأكل مرتين وحطت بطاطساية علشان تنقذ الموقف.
ما شالتش الغسيل واللعب والهدوم المرمية بسرعة ورمتهم على السرير وقفلت باب الأوضة لما الضيوف جم فجأة. 
ما طبختش للعيال وعملت لهم سندويتشات لما جوزها سافر أو كان عنده شغل واتغدى بره.
ما نشرتش الغسيل المرطب على كراسي السفرة والأنترية علشان الدنيا بتشتي.
ما حرقتش البطاطس وهي بتحمرها ورمتها بسرعة في الزبالة وقشرت تاني.
ما فكرتش تغير لون الأنترية. 
ما بتحلمش تجيب ستاير جديدة.
ما غسلتش حاجه ملونة مع الغسيل الفاتح وطلعت لون.
ما وقعتش شوية كلور على الهدوم وبوظتها.
ما أكلتش نص كيس الشيبسي اللي اتبقى من ابنها.
ما أكلتش المكرونة المحمرة اللي في الآخر من الحلة شخصيًّا بالمعلقة.
ما قعدتش تلحس الرز بلبن من على المغرفة بعد ما خلصت توزيع على الكاسات.
ما عملتش لنفسها كباية شاي بعد ما العيال ناموا وقعدت لوحدها تشربها بمزاج.
ما صبرتش لحد ما جوزها يرجع واتعشت قبله مع العيال.
مين هه .....مييييين


28
أهلًا أهلًا الزوار
عارفين لما جرس الباب يرن
والو?د تجري وهي فرحانة
وتقول هييييه
علشان في ضيف جاي
في ضيوف تفرح
جميلة كده ومبهجة ومبتسمة وخفيفة وظريفة وبتيجي معاها الفرحة وترتاح لما تشوفها وتتكلم معاها.
وفي ضيوف كئيبة
تيجي وتمشي تزود همك وقلبك يتقبض وأول ما يمشوا تقول ...الحمد لله.
على فكرة
في حاجات ما بناخدش بالنا منها:
حاول تتصل قبل الزيارة وتستأذن علشان يستعدوا -كلنا بنحب يبقى شكلنا حلو قدام الضيوف -وأكد عليهم لو الوقت مش مناسب يبقى بلاش.
)بدل ما تروح تخنقهم و? أنت تنبسط و? هم يفرحوا بيك)
البس حلو وخلي شكلك حلو واضحك
لو في أطفال في البيت فرحيهم ولو ببونبوناية حايحبوكي قوي.
)وهاتي لمامتهم شوكولاتة دي غلبانة برده)
لو رايح لزميلك ما تقفش في وش الباب علشان لو أخته الحلوة فتحت ما تجرحش البيت.
)ولو مامته ما تدخلش رقبتك الطويلة وتقول فين محمد يا طنط وتبحلق يمين وشمال)
بلاش تبقى زي المغص والصداع النصفي تكبس على نفس الناس وتقعد سبع ساعات وتشتكي من كل حاجة وتكرههم في الدنيا وأنت مكشر وقرفان.
)كفاية ست ساعات)
بلاش تطب على الناس فجأة وهم مش محضرين نفسهم
)الغسيل في الصالة، الراجل ضارب مراته وعينها وارمة، بنتهم جاي لها عريس ومتسشورة)
لما حد يقدم لك حاجة ما تتقرفش وتكرمش مناخيرك وكل واشرب جبر خواطر.
(كتر خيرهم وبعدين ماله السحلب ما هو زي الفل)
ما تقعدش في كرسي كاشف البيت اختار مكان مستور علشان البيوت عورة وأنت كمان يا حبيبتي بطلي تبصي هنا وهناك
لما تروح تزور حد مريض خليك خفيف وقصر، دقايق وسيبه يرتاح وما تاخدش معاك ابنك اللي بيحب يفتش في ا?دراج وبيموت في شرب البيبسي وتقعد تحكي له إزاي خطبت زيزي
هو بيكون تعبان ونفسه ينام وخصوصًا لو عامل عملية الزايدة لأنه بيكون خلاص ناقص.
ما تروحيش لجارتك وترغي معاها الصبح وتحكي لها فاطمة عملت إيه في كريم في المسلسل التركي وهي لسه ما طبختش و? سرحت شعرها وجوزها يدخل وهي ناسية و قاعدة تتكلم مع حضرتك فيتخض من منظرها وتجيله جلطة سيبيها تطبخ.
لو الشخصية اللي بتزوريها بيتهم فيه إبتلاء بلاش نظام ... يا عيني يا ختشي يا ضنايا
الله يكون في عونك
حملك كبير معلش
)مش ناقصاك  ما تزوريهاش أحسن)
لو في امتحانات عند الو?د الغي الزيارة لأن أمهم في الوقت ده تجوز عليها الصدقة
ويا ريت جوزك يخرج مع جوزها اليومين دول لأنه في خطر والجيران لبعضدشيهم.
في ناس مش بتحب حد يدخل بيتها بالجزم وبيتأذوا جدا جدا بلاش تضايقوهم واقلعوها لما تدخلوا جنب الباب
)وخصوصا لو الدنيا بتمطر وبتحبوا تلعبوا في الماية)
لو و?دك بيلعبوا مع و?د الناس اللي بتزوروهم ?زم قبل ما تمشي تخليهم يلموا اللعب ويرتبوا المكان
علشان حاتدعي عليك وهي بتلمهم لعبة لعبة.
مش ?زم تعلقي على كل حاجة في البيت
هي الكنبة دي مش كانت هناك، أنت نقلتي السرير هنا ليه؟
وجبتي السجادة دي امتى وبكام؟
أنت رايحة تزوريها مش تحققي معاها.
بلاش تقوليها الكلام اللي يجرح ...
مالك خاسة و وشك أصفر كده!
أنت طخنتي كده ليه!
مالك متبهدلة كده!
ما هي كانت بتطبخ من إمبارح طبيعي تبقى شبه حنفي ...
وأنت كمان ...عارفة إنك زهقتي منها لأن الزيارة طولت بس ما فيش داعي تصرخي كتير وتلطشي في العيال وتشدي شعر بنتك وتهبشي ابنك كل ما يعدي علشان الضيف بيتكسف وبيبقى حاسس إنه السبب.
)تعبانة ما تعزميش حد)
أحلى حاجة الستات تقعد مع بعض في مكان والرجالة في مكان تاني علشان كله ياخد راحته ولما تضحكي مع صاحباتك زميل جوزك وجاركم ما يسمعوش ضحكتك ويتسرعوا .
لو أنت المعزومة كلي ...
كلي حتى لو الأكل منيل ومحروق
حرام عليك يا مفترية
دي طول النهار واقفة على رجليها ونكدت على جوزها علشان العزومة وسنينها
وما تعمليش رقيقة ومش قادرة ومعدتشي مليانة
عارفينك وفأسينك.
وأخيرًا
خدوا نية لأننا بننساها
(عيادة مريض، إدخال سرور على مسلم، حب في الله(
29
بنت ناس
أصلها أرستقراطية
ضحكتها شيك وبتحط إبديها على بقها
)مش كرررر هقهقهق ولوزها بتترعش)
مش بتتكلم وهي بتاكل وبتمضغ وهي قافلة بقها 
بتاكل البيتزا بالشوكة والسكينة
(مش بتضربها مثلثات زيينا:(
لسانها معووج وبتنطق الحروف برقة
(يا مرارتي(
بتقول مش رحت..مش أكلت ...مش عرفت ....
(يا مرارتكم)
بتقول ميرسي
)مش مششكرين يا عم الحج)
بااااي
)مش سموعيكو)
وبتقول زي ما بأقول لحضرتك يا تااوونت
(مش زمبؤلك كده يا طااانط)
بتقعد على طراطيف الكرسي وبتسلم بضوافرها.
مش بتعرف يعني إيه تقلية وفتة وبرايم وياااي بقى.
بتفطر كورن فليكس
)مش سندوتشات الفول اللي بنضربها كلنا)
مش بتاكل رنجة وفسيخ
)فاتها نص عمرها)
عمرها ما نضفت و? سمك و? فراخ
)في دي يا بختها)
كل شنطها من عند
Abo Nesma
)ماركة وكده)
والشوزات من عند
Happy gazma
)دي جزم فرحانة و بتمشي لوحدها)
جدها أصله تركي وجدتها جبنة تركي
)هههه ...حلوة)
خال مامتها عنده فيلا على ترعة المحمودية
)وفي معدية ...أاااا ...قصدي ?نش)
دي مواصفات بنات الناس حسب تقييم الناس
على فكرة
المحجبة المحترمة المتربية اللي بتمشي زي الملاك وما تحسش بيها برده بنت ناس
واللي بتغض بصرها مش علشانك..علشان ربنا..برده بنت ناس
واللي بتغير طريقها وتمشي من طريق أطول علشان ما تعديش على قهوة ...بردة بنت ناس
واللي ساكنة في بيت بسيط ولبسها بسيط وما تعرفش ماركات ...برده بنت ناس
واللي بتاكل فول وطعمية وشاطرة في التقلية بنت ناس
واللي بتتكعبل في عبايتها علشان طويلة وجزمتها كوتشي ... برده بنت ناس
واللي ما بتعرفش فرنساوي وبتقول شكرا ومششكرين.. برده بنت ناس.
آه والله زمبؤلكم كده
ياللا سموعيكو ومششكرين
30
مشية الستات
للستات أكتر من مشية عارفينهم؟
مشية البطة المرحة
ودي لما الست من دول بتلبس كعب عالي وهي هلامية حبتين وغالبا الجيبة أو الفستان بحزام بسلاسل وفيونكات وبتحصل ز?زل وبراكين واهتزازات زي عروض فرقة الفنون الشعبية كده.
وألف مبروك 
مشية العسكري
دي بنوتة طيبة بس هي خجولة جدا حاتلاقوها مندفعة ومايشة بسرعة وحاضنة الكتب و?بسة كوتشي وما بترجعش لورا
ومخضوضة وبتبرق وبتبص حواليها كتير زي المدمنين ودي غالبا بتقع وبتتكعبل في رباط الجزمة
وعندها إصابات كتير.
وألف سلامة 
مشية البجعة
ودي أعراضها بتظهر لما البنت بتلبس جزمة الباليرينا الفلات دي بتاعة البالية ووقتها بتكون مقتنعة إنها بجعة من اللي بيغرقوا في بحيرة البجع ما تقلقوش وسيبوها تعدي الشارع حتى لو على طراطيف صوابعها ولما توصل سقفولها.
وربنا يهدي 
مشية البرنسيسة
ودي سايحة ...ق ...قصدي عندها إحساس إنها من السياح وبتتفرج على الناس في الشارع كأنهم تحف وآثار فرعونية وبتشيل شنطة إيديها قصيرة وكعب عالي جدا ونضارة شمس وعقد كبير أد كده على صدرها وبتعقد الطرحة زي ماجدة في الأفلام بتاعة زمان
وربنا يشفي 
مشية بنت الدايخة
مش عارفة ليه بيقولوا على الست الوالدة كده رغم إن هي اللي دايخة مش أمها 
ودي أصلًا سرحانة و بتمشي على مهلها في خطوط لولبية غير مستقيمة ورجليها بتلف على بعضها وبتتفرج على كل الفتارين والمحلات وفي الآخر مش بتشتري حاجة.
وربنا على الظالم والمفتري 
مشية المثلث
ودي ثنائية غالبا بيكونوا أختين
أو بنتين أصحاب أوي
حاتلاقيهم ماشيين ?زقين راسهم في بعض ودي راس المثلث
وجيباتهم أو العبايات نازلة على واسع ودي قاعدة المثلث
والقصيرة منهم متشعلقة في دراع الطويلة وكل شوية يتوشوشو ويضحكوا
ولو ?بسين كعب عالي بيعملوا دوشة 
ولو ?بسين فلات الطويلة منهم بتتكعبل في القصيرة وبيقعوا سوا 
اعترفي وقولي أنت بتمشي إزاي 
31
حاجات ما تتنسيش
صاحبك الطيب اللي كان قاعد جنبك في ابتدائي.
كراسة الرسم و الألوان الشمع 
جزمة المدرسة الجديدة اللي بتوجع وتعمل بقبيقة في رجلك.
يوم تجليد الكتب والكراسات.
ريحة الأقلام الرصاص الجديدة.
البراية والأستيكة أم ريحة حلوة.
كيس الساندويتشات وجرس الفسحة.
كباية المية اللي بتتفتح وتتقفل ولها غطا.
حصة الألعاب والفرحة بالصفارة 
رحلة الأهرامات وصورتك عند أبو الهول مع صحابك.
شف الخرايط وتلزيقها في الكراسات.
ريحة كحك العيد وقعدتك جنب مامتك وهي بتعمل البسكوت ولما تديك عجينة وتبوظها وتخبزهالك وتاكلها وأنت فرحان.
فانوس رمضان اللي فرحت بيه وطفيت النور علشان تتفرج عليه مع اخواتك.
شكل فلوس العيدية وأنت بتعدها.
مراجيح العيد وألوانها.
آخر لحظات قبل الفطار في رمضان وأنت بتحلم بالمية والعصير.
فوازير رمضان وأنت بتفكر في حلها وتكتبها.
لمة العيلة والسهر وصوت ضحكتهم ورنتها وحكاوي زمان وذكريتهم وأنت بتنعس وتنام على رجل مامتك.
اللعب مع و?د عمك والعراك معاهم وضربهم والغيرة الشقية.
خروف العيد وصوته وهو بيمأمأ
السفر في العربية أو القطر وأنت فاكر إن القمر ماشي معاك وبتعد الشجر على الطريق والهوا بيخبط في وشك.
المصيف والبحر والشمسية والطيارات الورق والفريسكا والجردل والجاروف وبيوت الرمل.
الذرة المشوي وأنت واقف مستني تشتري وماسك الفلوس في إيدك وصوت فرقعته في النار والبياع بيهوي على النار بكرتونة.
حضن تيتة وضحكة جدو.
مفاجأة خالتو وهديتها.
طعم الآيس كريم ولوليتا بالفراولة.
كارت عيد الأم اللي كتبته لمامتك وباستك بوسة كبيرة وحضنتك وفرحت بيه.
صوت مفتاح الشقة لما باباك يرجع وتجري أنت واخواتك على كيس الفاكهة إلي معاه علشان تشوفوا فيه إيه.
النور لما يقطع واللعب بالأيادي قدام نور الشمعة والضحك على شكل الخيال على الحيط
الفرحة وصرحة هييييييه لنا النور ييجي تاني.
وحشتني نفسي وأنا صغيرة
32
خواطر الأم المصرية
أزايز عصير المانجة شكلها حلو لما تخلص حاخليها قزايز مية واحطها في التلاجة.
حاجيب لبس العيد للو?د كبير علشان ينفعهم السنة الجاية.
البلوفر الأخضر بتاع رانيا حا ينفع رشا السنة الجاية بس لو خست شوية.
بنطلون بيجامة تامر خلاص كفاية عليه كده حالمع بيه البيت وامسح بيه الأرض.
تي شيرت هيثم اتقطع حا يبقى روعة في المطبخ حا انشف بيه الحلل والكبايات.
شراب خالد اتخرم ...مش حا أرمية وحاأغسلة و البسه في إيدي وألمع بيه السفرة.
شرابات نهى الفيلية اللي اتقطعت حا اغسلها برده واربط بيها البصل واعلقه في البلكونة.
برطمانات الصلصة والتانج دي شكلها نضيف لما اغسلها وأشيلها حا تنفع لما أعمل مربي الجزر.
كياس كارفور حلوة لما أطبقها واخليها للزبالة.
كياس بوتيك مروة الورق دي شيك لما أشيلها وأهي تنفع لما نروح نودي هدية لحد.
علبة الشوكو?تة اللي جابتهالنا سحر جارتي مافيش داعي افتحها ما احنا عندنا شوكو?تة كتير حاخدها في إيدي وأنا رايحة أبارك لسامية.
علبة الكنافة البلاستيك دي جميلة لما تخلص حا اغسلها واعملها علبة خياطة.
الجوافة رخصت ورمضان قرب ?زم أشيل شوية في الفريزر علشان العزومات والعيال.
شنطتي دي موديلها قدم بس حاخليها واحط فيها الورق وشهادات الميلاد والبطايق في الدو?ب.
كرتونة المكنسة الجديدة دي حاحط فيها شوية كراكيب وازقها تحت السرير.
فستاني الدأنتيل البمبي اللي حضرت بيه فرح تهاني الله يرحمها سنة 1950 حا أشيله قماشته حلوة ممكن ينفع سعاد تعمل منه جيبة.
آه يا دماغي يا ضهري يا ركبي يا مفاصلي ...روحوا ناموا يا و?د.
33
الشاويش عطية
 على فكرة مش شاويش
و? عطية و? غفير ...إنها جميلة
وما بينكدش على البنات إ? الكلمتين دول 
إلبسي ياختشي كده وأنت خارجة وحطي في وشك حاجة
طول ما أنت عاملة كدة ماحدش حايبصلك
ومش حا تتجوزي وقصري الطرحة دي
ولو البنت فتحت بقها وقالت كلمة
يقولوا لها .... خليكي قاعدة وخلى الحجاب ينفعك!
كل الشباب والرجالة ما بيحبوش المقفلة.. يا مقفلة 
والمشكلة إن في شباب بيسمع وبيعمم وخلاص يبقى ملتزم ويقول لك أنا عاوز عروسة فاهمة
بلاش المقفلة قوي دي 
? هي مش مقفلة أنتوا اللي فاهمينها  
مش معنى إنها بتخرج بالنقاب قدام الشباب الغرب تبقى غفير.
مش مخبية جوز فراخ تحت العباية على فكرة ومافيش أرانب
مش معنى إن طرحتها طويلة ومش بتحط ماكياج و?بسه جوأنتي تبقى شاويش.
مش معنى إن طرحتها عادية ولبسها بسيط تبقى ما عندهاش أنوثة.
مش معنى إنها جدعة وبتعتمد على نفسها تبقى راجل.
مش معنى إنها واثقة في نفسها تبقى غفير.
لو شديت ودنها حاتسقف زي البنات المزز اللي ماشيين في الشارع 
ولو خبطتها على مناخيرها حاتغني
ولو كعبلتها حاتحط مونوكير 
ولو شديتها من خدودها حاتحبك
ولو شافت الروج حا تاكله .... ق ...قصدي عارفه إنه بيتحط على الشفايف
وعندها جيبة والله وفستان قصير
وبتسرح شعرها كل سنة مرة الحمد لله بعد ما تستحمى في العيد الكبير 
عارفه الفرق بين البارفان والجلانس
وعارفه إن البيروسول مش مزيل عرق
عارفه المودة ...أو الموضة 
بتحب اللون البينك
(كل البنات بتحبه مش عارفه ليه(
بتحب القطط والدباديب
(وبتشتري ماديليات وسلاسل وعقود كتير(
بترسم ورد وهي بتذاكر وخطها منيل
بتقرأ شعر
هي مش فاهماه بس بتحاول
إيديها أصغر من إيديك ورقيقة 
زيها زي البنات الروشين ويمكن أحلى كمان، 
بترقص مع البنات صاحباتها وبتسقف وتغني بس لما بيكونوا في البيت
نفسها تعيش
هي بس عارفة إن نظرة رضا من ربنا أحسن من مليون نظرة إعجاب من الشباب اللي في الشارع.
ساترة نفسها ومحافظة على الأمانة ويوم ما تكون زوجة حاينزل القمر ويغسل المواعين..ق ...قصدي حا ينور في البيت.
مش ?زم تلبس بنطلون وتعمل لنا إنبهار في الشارع
مش ?زم تطلع نص شعرها من الطرحة وترسم عينيها زي كيلوباترا علشان تبقى بنوتة
مش ?زم تلبس إكسسوار كأن حنطور ماشي في الشارع علشان تلفت نظرك
هي ممكن تمشي وما تحسش بيها لأنها مستورة
والله بنوتة?
بلاش تظلموها
إلبسوا يا بنات في البيت وهيصوا واعملوا اللي أنتم عاوزينه واضربوا شعركم في الخلاط وحطوا مونوكير والبسوا جيبة ....وكلوا جيلي كولا
أنتن عسلات
34
غلطة
أحيانا لما بتيجي تدور على نصك التاني
بتحتار شوية
ساعات بتسأل وتعرف عنه غلطة
تقوم تتعقد من كل البنات أو كل الشباب
غلطة!
في ناس بتغلط
بس ما نقدرش نعمم الغلط علشان إنسان واحد (ملتزم ظاهريًّا) غلط غلطة 
وبياكل والعياذ بالله ترمس في الشارع 
وبيشرب استغفر الله العظيم يا رب فانتا بالتفاح 
أو أخت منتقبة استغفر الله العظيم بتآكل جيلي كو? 
يبقى كل الملتزمين كده. 
لأ طبعًا
على فكرة بقى 
مافيش عريس متدين 100% لدرجة إنه بيطلع نور من ودانه
ومافيش عروسة متدينة لدرجة إن مناخيرها بتنور 
(بغض النظر عن إن دماغها بينور بالطرحة الفسفوري ...)
ومش كل شاب بدقن يبقى ملاك من السما..
ممكن يكون بوشين واحد بدقن والتاني لأ 
بس في منهم فعلا ناس زي سيدنا يوسف وزي الفل 
ومش كل اللي ?بسة نقاب أو طرحة طويلة ملاك ...
ممكن تكون شريرة وبتغتاب الناس.
(وفي منهم بنات عسل زي بنات شعيب كده وزي القمر 
وفي ناس مش متدينة بس بتحبهم
التدين مش بيبان قوي ومالوش لون و? ريحة 
التدين مش بيتقاس بالمتر و? بالكيلو
الإيمان إحساس جواه
حا تشوفيه إزاي؟
وهو ?بس القميص الكاروهات الأخضر وقافل زراير الجاكيت البني وفارق شعره من النص!
الخشوع جواها 
حا تتفرج عليه إزاي من وراء الحجاب!
يبقى ?زم نعرف كده من الأول
مافيش حد مثالي
الغلط مش عام
أنت مش ملاك وكمان هو مش ملاك وماحدش بيطير بجناحات وقت السحر(الخشوع جواكم)
كل واحد فينا جواه خير 
ونفسه ربنا يحبه
في أساسيات دي اللي ندور عليها..
(طول شعرها مثلا ومناخيرها صفرة وشعرها أخضر )
وهو فلوسه ومرتبه..كده يعني)
يوووه ....ق..قصدي ...الأساسيات
الحوار مهم مرة واتنين
والخطوبة أصلا علشان كده.
أخين حاجه لما تروح تخطب ولما يجيلك عريس تبقى طبيعي.تتكلم بصراحة وبوضوح
وتسأل سؤال بريء وتشوف رد فعل اللي قدامك
مش عارف تتكلم قول له أنا مش محضر كلام لو حابب تسألني عن أي حاجة 
وكل ما يسألك أو تسألك تحاوب وتقول طيب وأنت )؟
وتقلب السؤال عليه
سمعة ا?نسان بتفضحه وتسبقه لو كان صالح بيتعرف رغم أنفه 
حا يشوفوه في المسجد
وعمره ما عاكس يارة 
وصحابه عارفين إنه مش بيتفرج على تفيدة وهي بترقص 
ولو كان خبيث حا تلاقي الناس كاشفاه مثلا
شافوه وهو بيقزقز لب في البلكونة 
وكمان شافوه أكتر من مرة وهو بيضرب سندوتشات الطعمية ومخلص فلوسه عليها وآثار الإدمان باينه على خدوده و ووشه. 
?زم تسألوا عليه 
ما ترفضيهوش علشان مش ملتحي رغم إنه حافظ نصف القرآن ومصلي وبار بوالديه.
وما ترفضهاش علشان طرحتها عادية رغم إنها ?بسه عباية واااااسعة وبنغطس وندور في كم العباية علشان نسلم عليها
الأخلاق مهمة قوي 
الدين كله خلق فمن فاقك في الخلق فاقك في التدين.
35
نوع نادر جدًّا
في نوع نادر من البنات
بيبقى عندها إحساس إن أهل العريس فلاحين ومش مودرن
(ما حدش يسألني اشمعنى نادر أنا أصلًا مش عارفة)
وإن أهلها من طبقه أرقى
وبتبقى هي واخواتها البنات أو صاحباتها عاملين كده 
شفتي بيقولوا على البارفيوم بارفان..ههههه
أنتوا ا?تنين غلط أصلا اسمها كولونيا 
الحقوا دول جايبين جاتو هو مش المفروض بومبونيرة فضة وفيها شوكو?ااا
(ماله سبت الجوافة )
وتزعل قوي لو خطيبها مش عارف البأنتاكور..والشيميز..والتونيك..وال
. #$@/&&*
وتبص له شذرا لو قال شكرا يا طنط
)أصلها بتقول لمامته ميرسي يا تواأنت )
وتنكد عليه لو ما جابش لمامتها فازة كروازينية في عيد الأم
)وممكن تقتله لو جابلها شال صوف(
وتقعد تنتقده وتقول له قول كده وما تقولش كده وهات دي كده وماتعملش مناخيرك كده واشرب كده.
ولو حماتها سألتها تحبي تاكلي إيه يا ضنايا أعملهولك على الغدا 
تطلب بيكاتا بالشامبينيون وساليزون وباستا 
 وهي مش عارفه اللازانيا دي مرهم واللا شتيمة 
ولما تزورهم بتعيش في دور الأميرة واخواتها الأقزام السبعة
أو بنت السلطان اللي جاية من مملكة الكرانيش
وبتمشي على طراطيف صوابعها جوه الجزمة 
وبتشرب المية بالشوكة والسكينة
يابنات
ما تصعبوهاش كده وخليها سهلة
دول ناس طيبين 
وأهله دول هم اللي ربوه وكبروه لحد ما جه وخطبك وعجبك.
المجد للبنات اللي مش بيعملوا كده?
36
نصائح لأم العريس
_
ابنك رايح يخطب ألف مبروك 
دي شوية نصايح من واقع كلام البنات والستات
والصراحة هم أواريب وبياخدوا بالهم من حاجات عجيبة 
شوفي 
قولي لإبنك ما يفرقش شعره من النص 
لو هو متابع مسلسل فاطمة وكريم ومنك لله يا ظالمة
أنت السبب ليه قلتيله إن شعره ناعم ....
)البنات بتحب العريس اللي مظهره في رجولته بلاش الشعر المسبسب وبلاش يتسشور.)
ركزي على الشراب
لو لقيتي الفردتين مش لون واحد
يبقى ابنك عنده عمى ألوان هاتيله فردتين لون بعض ...
البنات بتبص للشراب و?زم يكون ?يق على البنطلون والقميص.
)الشياكة مهمة)
لو ?بس حظاظة وحاطط جل في شعرة وفاكر نفسه أحمد حلمي..
بلاش تكسفي نفسك واهربي
)استني عليه سنتين لحد ما يعقل الأول(
قوليله لما يقدموله كيكه أو جاتوه
ما ياكلهمش كلهم
وابقي هاتيله وأنتوا مروحين ...
)البنات بتستنى اللحظة دي)
وحا تتفرج عليه وحا تحكي لصاحباتها في التليفون..أواريب ياختي أواريب 
خليه ما يتفسحش بعنيه في الصالون والستارة
والبراويز والسجاجيد وهو بيكلمها..عيب ...عيب.
)وبطلي أنت كمان)
واستنوا لما يقوموا يجيبوا العصير واتفرجوا بسرعة 
?زم يقص ضوافره
لأنهم بياخدوا بالهم منها و?زم يكون نضيف وظريف ولطيف
ويحط بارفان ويلمع الجزمة.
)بلاش الكوتشي وبلاش الصنادل)
(ولو لبس شبشب مش حا توافق(
خدوا في إيديكم حاجه 
كيس جوافه سبت برتقان..
ق ...قصدي كيلو شوكو?ته أو تورتاية
)لو ما جبتيش حا تقول عليه بخيل وحا تمسكهاله وتذله بيها طول عمرهم(
مش ?زم بدلة وكرفتة 
هي مش ناقصة خنقة  
خليه يلبس قميص
ويا ريت يكون مكوي
 وبلاش النضارة الشمس
أنتوا أصلًا رايحين بالليل. 
مش طول ما أنت قاعدة تشكري فيه كده كده مش حا يصدقوكي
علشان أنت مامته ما تتعبيش نفسك.
(ووفري صحتك واشربي العصير وأنت ساكته)
لو خدتوا معاد ما تلغيهوش
و? تأجليه لأن بيكون في طواريء في البيت
والبنت بتبقى قاعدة بالهدوم من قبلها بتلت أيام والجزمة بكعب عالي وضيقه حا يدعوا عليك وعليه.
)اتصلي بالتليفون قبلها واستأذني بذوق)
بلاش تقوليلهم إنه كان بينادي على سوبر مان من الشباك وهو صغير
وما تحكيش على اليوم اللي تاه فيه في البحر.
(هي كمان بتاكل المشابك وتاهت في حديقة الحيوانات
ولقوها جنب الزرافة مش كل الذكريات تتحكي لأنه بيتحرج و كلنا بنغلط)
ماتلبسيش كل الدهب اللي عندك وتستلفي غوايش أختك
?ن لو طلبوا حاجه بعد كده وقولتوا الظروف ما تسمحش حايفكروك بالغوايش وهي أصلا مش بتاعتك
(ما تتصنعوش وخليكوا على طبيعتكم والصراحة في الماديات أحسن
علشان تبقى عارفه البير وغطاه).
ماتاخديش معاك حفيدتك بنت بنتك وأول أحفادك ...علشان البنات فاقسين الموضوع ده
)حا تشرب البيبسي وقال إيه  عاوزه أعمل بيبي يا تيته وأنت حا تقولي أصل ما بتدخلش الحمام مع حد غريب  وحاتقومي وتتفرجي على الشقة..
(فاهمينك يا أروبة)
لو قابلوكم كويس والبنت وأنت ماشية خدتك بالحضن
وباستك من هنا ومن هناك يبقى دي علامة يا مارد 
وفي قبول.
ألف مبروك 
ابقي اعزميني.
37
(لظلوظه الملظلظه)
خليك كده..طول النهار فى المطبخ ما بتفكريش غير في الأكل وبس
من صينيه البطاطس باللحمة الضاني لطاجن الرز المعمر  ويا جماله يا حركاته يا تكاته
واللا البيتشيفور  اللي بتعمليه 
كفاية فرجة على قناة الطبيخ وبطلي تدعي وأنت ساجدة للشيف 
مش هو اللي حا ينقذ حياتك على فكرة.
ما تتصليش بيه في رمضان وتقولي له
)بحبك في الله ياشيف)
مش ?زم تحكي لجوزك الفرخة بتتنضف إزاي ...
بلاش تقشري البطاطس وتقمعي البامية وأنتوا بتتفرجوا على التليفزيون
الصبح وهو في الشغل يا لظلظ
هو مش عاوز يعرف أم<s>محمد جارتكم بتعمل القلقاس بسلق واللا بالكزبرة الخضرة
حاولي تبصي في المرايه قبل ما تجيبي المسلسل التركي وهو قاعد وخدي بالك من المذيعات لو لقتيها حلوة خدي الريموت وغيري وقولي زهقنا من السياسة 
.بلاش أول ما يدخل الشقه تروحي رازعاه معلقة مربى
 علشان سكرك يا حبيببي ....خلاص كره المربى.
صحيح ?زم يكون طبيخك حلو بس مش طبيخك بس اللي يبقى حلو
ما تسأليهوش كل يوم السؤال اللي مدوخ كل الستات.. أطبخ إيه بكرة أنت صاحبة القرار ويا خوفي من قراراتك
بطلي تسيطري على تفكيره بحلة المحشي
(كل يا خويا بالهنا والشفا أنت تشيعيبت طول النهار)
إتعلمي تتكلمي وتقولي رأيك وتثبتي شخصيتك
ما تشوشيش أفكاره بطبق الفتة و تهيمني على نظراته بحتة الكنافة
وبعدين تسأليه ببراءة وأنت بتقلبي كوباية الشاي
(مالك ساكت كده يا خويا مش بتكلمني ليه )
هو بيكون سامعك كويس بس الأكل كابس على نفسه
حا يزهق يا لظلظ  
وحا يكرهك يا حبيبتي وممكن نفسه تهفه على طبيخ واحدة تانية
نفسه في شوية رومانسية ?
وأنت غرقانة في التقلية 
حاولي تقري كتاب وتتثقفي شوية واتفرجي على برامج إجتماعية
الدنيا مش مطبخ وأكل وبس
وعلشان خاطري
ما تتصليش بالشيف اللي بيطلع في التليفزيون .
********************************
38
يا بنوته
لما يجيلك عريس
ما تستخبيش ورا المكياج خليه يشوفك على حقيقتك ويتصدم 
أااا..قصدي يعجب بطبيعتك، وعلى رأي الشاب محرم فؤاد ما تلونيش خدودك ما تلبسيش حلق أنت كده بطبيعتك من أجمل ما خلق 

البسي فستان أو عباية الشاب الغلبان من دول بيتخيلك في أحلامه بفستان طويل بمبي وديلة واسع وزي الأميرة مش بنطلون بركب
(البنطلون مافيهوش ريحة الأنوثة وبعدين ما ينفعش أصلًا مع الحجاب 
بلاش كعب عالي قوي ?حسن تتكعبلي وأنت شايله صينية العصير ويقع على دماغه حا يمشي
خليك على طبيعتك وبلاش تتصنعي الرقة في الكلام
بلاش أنت (كررت) تعمل إيه اسمها (قررت)..
وبلاش (ا?ستكرار) اسمه (ا?ستقرار) 
علشان حا يتصدم لما تتكلموا عن (الواكع) قصدي الواقع
اتكلمي بالراحة وبهدوء ما حدش بيجري وراكي يا شابه 
الضحك بحساب وما تخبيش سنانك وبقك كل ما تضحكي
(أنت جميلة ولو مش عاجبه مع السلامة(
لما تكلمي مامتك قدامه ما تبرقيلهاش وتكزي على سنانك
)حا ياخد باله ويخاف ويهرب)
حاولي تسمعي له
)إديله فرصة يقول كلمتين على بعض منك لله يا رغاية يا مفترية)
مش ?زم تاكلي معاه جاتوه
(بعد ما يمشي خدي راحتك) 
سيبيه ياكل وما تركزيش وهو بيبلع..لأحسن يزور ويموت ...عيب.
لو حضرتي درسين فقه ودرسين تجويد ما تعقديهوش وتطلعي عينه ..مش وقته
ما تحسسيهوش إنك المفتش كرومبوا
هو مش جاي تحققي معاه..خليك ذكية في الحوار مش مهم تعرفي كل حاجه من أول زيارة
خلي بابا يسأل عنه
لو عريس حلو ومتدين وممتاز ما تتغريش بالمظهر ودوري على عيب فيه تذليه بيه مستقبلًا ... ق..قصدي مافيش حد كامل ...يوووه بقى قصدي ما تنبهريش قوي ويغمن عليك وتنشكحي فيبان عليك فيكرهك وتطفشية
(اتقلي أنت كمان زي الفل..خليك منضبطه
ما تبقيش مغرورة وتتكلمي من طراطيف مناخيرك وتتكبري عليه لو هو بسيط 
بلاش تتعاركي مع أخوك حماده قدامه استني لما يمشي واعجنيه مع أختك التانية 
لو ?بس حظاظة وشعره سبايكي ما تكمليش قومي اغسلي المواعين وروحي نامي  
لو اسمه حنفي أو عباس أو من عيلة أبو<s>سحلول ما ترفضيهوش من قبل ما ييجي ممكن يكون أحسن من اللي بتحلمي بيه.
ما ترفضيش شاب طخين أو أصلع أو بشنب أو أسمر أو صباع رجله الصغير معووج أو خرمين مناخيره مش قد بعض علشان السبب ده بس ...?زم تقعدي وتتكلمي معاه لأنه بني آدم يمكن يكون في قبول ويكون الإنسان اللي يسعدك رغم أنفه ...قصدي أنفك  
ما ترفضيش شاب محترم ومتدين علشان
ما عندوش شقه خمس أود وصالتين وحمام دورين
أصلا كفاية الحمام الدورين
مش ?زم عربية
(ممكن يكون عنده عربية وما عندوش أخلاق..تختاري إيه(
مش ?زم تعملوا الفرح في فندق 7نجوم
)الناس ما بيعجبهاش مهما عملتي وحا يقعدوا يعايبوا على فستانك ...ماله بيت بابا وماله السطوح ده حتى طراوه 
مش ?زم تعملي زي حسنية بنت عمك بالظبط كل واحد وله ظروفه وجواباته واختياراته.
مافيش فارس أحلام حقيقي زي اللي في خيالك وما عندوش قصر ومافيش حصان أبيض ومافيش مملكة وغالبًا ما بيحفظوش شعر..وما عندوش سيف ومش بيحارب..
والله ما حايخطفك
آه والله آه والله آه والله

39
ست العرايس
مش ?زم
مش ?زم تشتري مية وخمسين فوطة وش
وأربعين طقم سرير
 وعشر كوفيرتات
وعشر بطاطين
وست لحفة فايبر.
أصلا مش حاتستخدمي غير اتنين تلاته .
مش ?زم 24 كباية شاي شكل بعض
و24 كبابة مية شبه بعض
والكاسات اللي بترقص في الضوء لوحدها
والكبايات أم حرف دهبي
والكبايات اللي بقها معووج
والصينية أم رجلين

ومش ?زم طقم الشربات اللي مالوش ?زمة وأصلًا ما حدش بيعمل شربات.
مش ?زم جميع مقاسات الحلل الألومنيوم والتيفال والطاسات والصواني اختاري اللي حا تستخدميه بس أنت مش مهاجرة ومسافرة موزمبيق لما تحتاجي تاني إبقي اشتري.
مش ?زم حلل بايريكس وفيزون وسيراميك و #$^&&@
مش ?زم الشمعدانين والساعة اللي بيتحطوا على النيش من أول الجواز هاتوهم حين ميسرة.
ساعة الحيط اللي بتعمل دينج دونج مش ضرورية عرفوا أصحابكم وقرايبكم محتاجين إيه وهم يجيبوها هدية.
عادي لو إتجوزتوا من غير ما تجيبوا الكاسيت الديجيتال أو أبو<s>سماعات كبيرة والميكرويف.
مش ?زم غرفة الأطفال من البداية وممكن تسيبوا غرفه فاضية وتقفلوا بابها إيه يعني ولو الضيوف سألوا قولوا لهم دي أودة الفيران.
ما تروحيش مع مامتك لبتاع البلاستيكات لأنه حايبيع لكم كل المحل والحاجات مغرية..هاتي الضروري ورتبي أولوياتك.
مش ?زم طقم الصيني
)الأساسي)
والأركوبال
)الإحتياطي(
و الطقم الفاميه
)للمعارف)
والميلامين
للاستخدام اليومي
ركزي على الصيني وحاجات بسيطة للاستعمال اليومي.
مش ?زم تشتري طن مكياج و4كيلو بارفان وكرتونة إكسسوارات وجردل مونوكير إرحمي بابا وماما شوية.
مش ?زم تفصلي دستتين فساتين
وتشتري دستة بيجامات شتوي
ودسته صيفي
وشباشب وقباقيب
وشنط وصنادل وكوتشيات
وشوية عبايات
أصلا وزنك حا يزيد ممكن حاجه بسيطة أو حا تضربي خالص ف خسارة الهدوم استني شوية.
بلاش طرح كتيييييير.
بلاش مفارش مالهاش ?زمة.
مش ?زم حفلة في الخطوبة وحفلة في الشبكة وحفلة في كتب الكتاب وحفلة في الزفاف ...خلي كله عائلي والحفلة واجتماع الناس يوم الزفاف.
مش ?زم كل الهدوم تبقى جديدة خدي هدومك القديمة معاك ما حدش حا يحاسبك.
مش ?زم تفتحي الدو?ب والنيش وكل حاجه والناس تتفرج وتعرف كل حاجه عندك وتطلع تحكي بره دي خصوصيات وعادة سيئة عاوزين نبطل نعملها.
إعرفي ظروف والدك المادية
أو مامتك لو هي اللي بتصرف في حالة وفاته
وحطي حدود
واكتبي بالورقة والقلم ورتبي الأولويات
في حاجات ?زم تشتريها تبقى أولويات.
وفي حاجات ممكن تأجليها
وفي حاجات ممكن تتلغي خالص.
وخصوصًا لو لك إخوات أصغر منك.
إرحميهم وخليك عاقلة
وارحمي عريسك برده وتوافقي معاه على حاجات الشقة واختاروا المتوسط سعره وإرضي ووافقي حسب ظروفة لأن وراه حاجات كتير
40
فوائد النيش
النيش اللي قاعد زي الأروبة وساند بضهره على الحيطة طلع له فوايد
أيون 
أنا فكرت وقررت أكسر التابهوات وأحطم الأصنام والقوالب 
وأجدد كده علشان نشوف النيش من منظور جديد
بصي يا ستي 
ممكن لو نفسيتك تعبانه تتفسحي لحد عنده و تلمعية حا تتحسني و أنت بتمسحي صوابع و?دك اللي علمت عليه وهم ?زقين مناخيرهم على الإزاز وتحسي إنك بتتخلصي من مشاكلك وصفاتك السلبية
(بس بلاش تركزي قوي وتبحلقي وأنت بتلمعي لأنك بتتحولي(
إتشجعي وافتحيه..
و? يهمك وطلعي ...
عارفة طقم الشاي اللي برجلين
 آه والله كل فنجان له رجلين تحطه على الطبق تلاقيه واقف حاطط إيده في وسطه وبيطلع لك لسانه 
طلعي له لسانك أنت كمان وقوليله لو شاطر يمشي لحد الحوض ويغسل نفسه ويجري على النيش ويرجع مكانه..
أيون ما حدش أحسن من حد.
عارفة الصينية الفضة اللي بتقدمي فيها العصير للضيوف لو اتهزت منك ووقعتي نقطتين سيبيهم قاعدين واجري نشفيها بتي شيرت جوزك الأديداس لو مزعلك
وبكده حا تفرغي الشحنات السلبية اللي عندك وتتشحني بطاقة إيجابية.
طقم الشربات ليه ما اسمهوش طقم السحلب أو التانج بالفراولة
ماحدش دلوقتي بيعمل شربات و?زم تغيري إسمه وتثبتي وجودك وتحطي بصمتك.
وقدمي فيه الشاي لجوزك بعد ما يتغدى وإبتكري أفكار جديدة.
طقم الخشاف مين اللي إداله أهمية علشان نعمل له طقم!
وليه ست سلطانيات بس!
إفرضي جالك سبع ضيوف نعمل إحنا إيه بقى؟
نحط له الخشاف في كباية!
مش عيب
وبعدين ماله الرز بلبن؟
ماهو ابن ناس و من عيله كبيرة ارستقراطية إوعي تسمحي للخشاف إنه يتجاوز حدوده..إتمردي واكسري سلطانية وخليهم خمسة
وحطي فيه مهلبية
وسيطري يا مدام أنت مش شوية برده.
الكاسات البوهيمي الغالية اللي علشان تنبهري وأنت بتشربي العصير قال إيه ...علشان الخطوط المشغولة في الكاس بتختفي لما تصبي العصير وبتعمل انعكاس للضوء وتشوفي ألوان الطيف وأنت بتبلعي
سيبك منهم وإشربي فيها شاي بلبن واعملي حاجه جديدة ....
البتاعة اللي مالهاش إسم
اللي مامتك ورثتها من جدتك وجدتك ورثتها من جدتها
ما تديهاش لبنتك كفاية حرام عليكم يا مفتريين 
مش حلوة على فكرة
خديها على الحمام واقلبيها طشت غسيل
مش قلت لكم مفيد 
وبيساعد على تطوير شخصية الزوجة
هو إحنا ليه بنعمل في نفسنا كده
وليه بنشتري الحاجات دي
افتحوا النيش
41

إحترس من المهلبية
المهلبية هي علاقات هلامية جيلاتينية على شبكة التواصل المجتمعية
وبتلاقيها ملخبطة وفيها حاجات بتمشي وكلاكيع
لأنها صحوبية بين اتنين في شات ورسايل مستخبية وتالتهم شيطون الخناس
وتعالوا نشوف مثال:
مهلبية سادة
- جوجو وتيتي
اللي هم (جابر) و فتحية
ودول بيحبوا بعض من سكات على الفايسبوك وفاكرين إن ماحدش واخد باله
هو يحط صورته بالقميص المشجرة وهي
like
وهي تحط صورتها بالعباية البرتقاني أم كسر وهو
like.
والكومنتات بتسيح خالص وفي رسايل خاصة
وبابا قاعد يدفع فواتير ا?نترنت وماما فاكراها بتذاكر
وبعد الشات اللي كله حب بيقول لها
? إله إ? الله
وبتقول له
محمد رسول الله
مهلبية بالأيس كريم:
-  فيفي متجوزة وعندها38سنة
ورامي 25سنة
)هي تقول له ياختشي كميلة وحا اشوف لك عروسة ...
وهعهعهع..وديجي ديجي دو ....)
على فكرة
هو مش زي أخوك الصغير
و? ابنك
وحا تتزحلقي قصدي تنزلقي في الشات وممكن تتكسر رقبتك.
مهلبية بالمكسرات
- حمادة متجوز وشوشو متجوزة
والشيطان بيزحلق هنا خالص وممكن حمادة يقعد يكتب بالساعات
ل شوشو علشان عندها مشكلة مع جوزها
أصله جرح شعورها لأنه بيآكل البطيخة مراكب مراكب مش مكعبات بالشوكة وبتفضفض لحمادة وهي سانده على المكنسة ورابطة راسها با?يشارب ا?خضر وبتعيط ....
علشان بتثق فيه
وحمادة غرقان في المهلبية وفاكر نفسه بابا ضياء بتاع برنامج
ماذا تفعل لو كنت مكاني
وقاعدة بالبيحامة الكاستور المقلمة وشعره منكوش وبيكلمها على الشات وسايب مراته دمعتها على خدها ...
طب مش تشوف نفسية مراتك الغلبانة الأول
واللي حا تتسأل عليها قدام ربنا.
طب اصديقتي الحبيبة شوشو 
تعالي يا طماطم وفضفضي معايه أنا واخواتك
معانا أم<s>البنين و أم<s>البنات و أم<s>محمد و أم<s>عبد<s>الهادي و أم<s>فوزي و أم<s>فتحي
وفاضل لنا أمنا الغولة ونبقى كملنا الطقم
وممكن نعمل جروب ونسميه
(فضفضي براحتك ياختشي
وممكن لو جوزك اتجوز عليكي نساعدك ونقيم الليل وندعي عليه سوا كده من قلبنا. ق.. قصدي ندعي لكم
ما تفضفضي لواحدة ست أهي حونينه برده
هو ?زم راجل!
بلاش المهلبية
وخليكي في الرز بلبن 
وتعالي فضفضي ?خواتك  
إحنا حانريحوكي يا شابة 
إمضاء
ريا وسكينة
أااا.. قصدي  أم<s>البنين
42
عروستك عندنا
(خيال علمي)
ترررررررن
شركة (عروستك عندنا) أهلًا مين معايا؟
ألو أنا تامر حضرتك 
أهلًا وسهلًا (أوستاذ تامير) طلباتك؟
عاوز عروسة 
إن شاء الله تلاقي طلباتك عندنا تحب تقول مواصفات معينة واللا تسمع العرض الخاص 
قولي يا ستي العرض الخاص خلينا نسمع.
عندنا عروسة على الزيرو بكرتونتها خمس برامج
غسيل وطبخ ومكوة وكنس وتنفيض سجاجيد من غير صوت ما بتتكلمش و? بتشتكي بتكتب وتقرأ ومثقفة جمالها نسبته خمسة وسبعين في المية 
عليها خصم عشرين في المية 
وضمان ست شهور ممكن تغير رجليها أو ودانها
ومعاها راس ودراعات هدية
وسعرها#$@#^&&جنيه
بس:)
بصي حضرتك أنا عاوزها شكلها حلو وزي القمر
وشعرها ناعم وبتحط مونوكير وبتغني وترقص وتسقف
والجمال بنسبة مية وتسعين في المية علشان أغض بصري وكده.
ماتقول كده يا فندم عندنا عروسة شقراء بيضاء رشيقة تلات
برامج نانسي وشاكيرا وهايفا فول أوبشنز
وتقنية عالية وكومبيوتر
بس دي من غير ضمان يا فندم و?زم كاش ...
سعرها#$5:^&67*جنيه بس.:)
? دي غالية قوي..طب ممكن تقسيط:(
? يافندم سوري جدا أصل النوع ده مطلوب في السوق ...كل الشباب عاوزها كده
طب أمري لله أعمل جمعية واقبضها الأول وابيع التكتك واستلف من ابن خالتي علشان خاطر عيونها.
طيب ممكن حضرتك تمليني مواصفاتك علشان أدخلها على الكومبيوتر ونملا البيانات سوا أو تشرفنا قبل ا?ستلام علشان العروسة تتفرج عليك.
ليه كده بس ...طب ينفع أبعت صورة.
? يا أوستاذ تامير موضوع الصور ده جربناه والنصب فيه كتير بيبعتوا صور فوتوشوب والعرايس بتتسرع بعد ما تطلع من الكارتونة ?زم تشرفنا.
طيب خدي مواصفاتي ...أنا طيب وأمير وابن حلال وباشتغل وعندي تكتك وحا أجيب لها غوايش وسلسلة وتحمد ربنا بقى ....
عفوا ...قاطعت حضرتك إحنا عاوزين مواصفات شكلك بدقة أكتر.
يوووه ...أنا طويل تقريبًا وكنت رفيع بس صحتي راده اليومين دول وعيوني سودة وشعري دمه خفيف شوية ووداني ودودة وبتسلم على بعضها.
يا فندم عاوزين دقه أكتر..الطول الوزن الكرش ودورانه لون البشرة لون عيونك شعرك ناعم واللا ليفة عرايسنا ليهم شروط برده 
ليه يعني ده الراجل ما يتعايبش أنا بس اللي اتشرط يا شركة ...
يبقى ?زم تشرف عندنا.
خلاص برمجوها وحددوا لي معاد
طيب حضرتك نفس الأخلاق مع أوبشن شاكيرا؟
?????? أنا متدين بطبعي:)
هههه عسل يا فندم عسل ....طيب نفس التكاليد والعادات؟
?????? علشان حا تعيش مع أمي أنا عاوزها محجبة ومتدينة وحافظة القرآن.
ممكن طبعا تتبرمج و? يهمك في طلبات تانية؟
آه طبعا.. عاوزها تطبخ أحلى أكل وخصوصا الحلويات وتغسل وتنضف أصلي متعود على النضافة وتكوي لي هدومي وترتب لي حياتي من الآخر ست بيت ممتازة.
آخ ....للأسف يا أوستاذ تامير ...أوبشن شاكيرا ما بيتبرمجش مع شغل البيت والبهدلة علشان المونوكير آسفة جدا عروستك مش عندنا باي باي.
يا خسارة كان نفسي في عروسة حلوة 
43
أشياء تعين على غض البصر
ركزوا كدهون  
علشان تقرب من ربنا 
الأبهات 
مش ?زم تسأل على مستوى ابنك الدراسي كل يوم ورايح جاي ع المدرسة ...عرفنا إنك أب صالح
كفاية 
)الأبلة حلوة وبتحط روج)
ومراتك الغلبانة بتحل الواجب وطالع عينها.
الشباب
وأنت ماشي في الشارع بص على جزمتك وعد بلاط الرصيف
وما ترفعش راسك إ? وأنت بتعدي الشارع بس
الناس حا تفتكرك مفكر أو كاتب وكده وحا تتشهر بعد فترة بإذن الله.
)قول يا رب(
البنات
خليكي خجولة وبصي في الأرض ودوري وبحلقي
يمكن ربنا يرزقك وتلاقي جنيه هنا واللا هناك
حا ترزقي إن شاء الله 
 المثقفين  
لو أنت ما شاء الله مثقف ومتابع النشرة أو برنامج حواري من دول
والمذيعة حلوة
ركز في شريط الرسايل
مسلي وجميل وبيحكوا حكايات
بلاش تنقل نظرك مباشرة من على وش المذيعة وتبص لمراتك فجأة
إديها فرصتها دي غلبانة و لسه غاسلة المواعين
ونفسيتها تعبانة
بص للنجفة لحد ماالمذيعة تمشي وأمرك لله.
الستات
ركزي على الكرافتة بتاعة المذيع أو ودان البطل لو متابعة مسلسل
وبالمتابعة حا تعرفي مين بيكرر الكرفتات ومين ودانه كبيرة ودي تمارين للذاكرة
وبلاش تركزي مع إيدين فيصل القاسم علشان حا تدوخي وممكن تتحولي
بس مش مشكلة.
النضارات  
لو أنت بتلبس نضارة أبشر
اقلع النضارة واتفرج وإدعيلي
حاتشوف طشاش بس حا تبقى سامع كويس ما تقلقش.
(اعتبره راديو  أجدادنا كانوا عايشين من غير تليفزيون وكانوا زي الفل(
العائلات 
لو المشكلة في جوزك ومتابعين مسلسل تركي
خلي حركاتك سريعة
أول ما البطلة تيجي إخطفي النضارة 
وقولي بصوت مصطنع رقيق تصحبه نبرات الحنان واحذري من نظراتك:
الله يا حبيبي 
باحب شكلك من غير النضارة
حا يفرح بنفسه وينسى البطلة.
)مؤقتًا) 
الرياضيين
بلاش تتابع الأوليمبيكيات 
أيون
وتعمل رياضي
في جمباز وبنات ومايوهات
وأنت كنت عارف من الأول ....يبقى قاصد وسيئاتك حا تزيد
تابع كل ا?لعاب التانية وبلاش دي.
)وأنت إلغي القناة وجوزك في الشغل)
.
ربات البيوت
لو لقيتي واحدة من بتوع
سيداتشي آنساتشي ساداتشييي
إخطفي الريموت ما تسكتيش 
وهاتي سبيس تون للعيال.
إشتري له جرايد
القراءة للجميع 
وخدي بالك من جوزك
مش ?زم قناة فتافيت طول النهار.. 
لأن اللي بيفرفتوا ويفتتوا ويتفتفتوا
ستات ومتسشورين و?بسين
وأنت ماسرحتيش من أول إمبارح 
الزهقانين
بلاش برامج الرياضة للجميع بتاعة كابتن سماسم اللي ?بسين استرتش دول وبيقفوا صفين
وبيتنططوا ويترقصوا
قال إيه تمارين للمفاصل ووجع الضهر والرقبة
عيب كده 
وأخيرا
ما تبصش للحرام
علشان تعرف تشوف ربنا
وتفتح عينيك في الحلال
********
44
كلام للمكلبظين 
أيون مكلبظين ...
ركزوا معاية 
لحد إمتى حاتفضلي حساسة؟
ولحد إمتى حضرتك حاتزعل!
سيبك منهم وحب نفسك وحبي نفسك?
ماهو لو فضلت قاعد في عزلة وحاطط إيدك على خدك وما بتقابلش حد
أنت بس اللي حاتتوجع.
أنت بس الخسران
حاتحرم نفسك من الحياة وتفضل منتظر نجاح الريجيم.
مكسوف من نفسك ليه ...هو الطخن حرام!
ما تتكسفش إ? من حاجة حرام
ممنوع الاكتئاب 
ممنوع الحزن 
ممنوع إنك تتقمص لو حد قال لك اللبس ده مش مناسبك وخصوصا لو من عيلتك خدها بروح رياضية 
اضحك معاهم
لأنهم بيحبوك وفكر في رأيهم.
إلبس لبس واسع وشيك 
إعرف إزاي تداري عيوبك **
بلاش بنطلونات ضيقة يا طماطم 
وبلاش القميص والبدلة الضيقة يا بطاطس 
عارفين رجاء الجداوي ....عارفينها..صح
طول عمرها شيك!
عمر ما طخنها منع إنها تلفت نظرنا بشياكتها ولبسها ولونه 
بتعرف تخبي عيوبها
إلبسي اللي يناسب جسمك وانبسطي مع البنات ...وعقود بقى وإشاربات وعيشي حياتك
ولما تخرجي حافظي على الحجاب.
عيش حياتك وبلاش تزعل
على فكرة دمكم خفيف 
ما اعرفش ليه بس هو كده 
الطخان زي العسل وروحهم خفيفة
لو حبيت نفسك وتقبلتها
حا ينجح الريجيم
آه والله
وحا يبقى سهل ...زي مبؤلكم كده
لأن معنوياتك مرتفعة
ولأنك فرحان ومرتاح نفسيًّا 
عزيمة بقى وإصرار وكده
ما هو ?زم برده ننظم أكلنا علشان صحتك أصل الصحة نعمة
خلاص 
من النهارده ?زم تضحك
بص لنفسك في المراية وكلمها 
قول لها أنا بحبك وحاساعدك
ابتدي رجيم وكافيء نفسك كل أسبوع مرة.. واكتب لنفسك لما تخس كلام جميل
امشي كتير وسبح واستغفر وأنت ماشي
ولو مرة حد سخر منك أو زعلك كبر دماغك وما تنساش تقول له:
موتوا بغيظكم 
مكملين 

وعلى رأي المثل
البنت اللي ملهاش خدود ملهاش وجود
********
45
رمضان كريم يا ستات

-الستات والبنات 
اللي رايحين يصلوا التراويح
 في رمضان القادم
إن شاء الله 
(لو ما اتمنعتش واللا حاجة) 
بلاش علبة الكيك وصنية الكنافة
 وترمس الشاي مش ?زم تاكلوا بين الصلوات كلوا لما تروحوا.
)عارفين إنك شاطرة)
بنتك الصغيرة فرحانة بصوتها 
زي أصالة وماجدة الرومي 
وبتغني في المسجد وتنط على راس البنات وأنت بتصلي
 وابنك اللي بيسنن سخن و بيصرخ الظاهر سنانه بتاكله والناس مش بيسمعوا الإمام.
(اتفقي مع جارتك أنت تصلي في المسجد يوم وهي يوم واقعدوا بالو?د وارحموهم(
مافيش حاجه إسمها محجوز ما تحطيش الشنطة جنبك وتبرقي للبنات وتقولي محجوز
 وتستن جارتك على بال ما تخلص المواعين وتيجي
)المسجد مش أوتوبيس(
بالنسبة للغلبانة اللي جنبك
 مش ?زم صباعك الصغير يلزق في صباعها لو بعيده وبطلي تزغزغيها.
 رجليك كده غلط وشكلها وحش.
)مش حاتستحملي وحاتقعي في الآخر)
ما تطلعيش تجري بعد الصلاة بالخمار علشان تلحقي المسلسل 
من أول المقدمة وتتفرجي على الرقاصة.
)فايدته إيه مرواح المسجد)
بلاش تلبسي العباية اللي بتلمع
 وتبرق بالترتر والخرز
 لأنها بتنور في الضلمة والناس بتتخض.
(ده مش لولولولييييي فرح)
بلاش تنزلي تصلي بالإسدال بتاع البيت
قماشته خفيفة وبيبين الجسم
ألبسي أحسن عباية عندك 
)أنت مش طالعة تنشري في البلكونة يا شلبية)
بطلي تبحلقي في البنات 
وتدوري لإبنك على عروسة وتنادي عليهم بصوت عالي.
)بصي من تحت ل تحت)
 وأوصيك بالبنات الهادية اللي مش حاطين مكياج وبيقعدوا ورا) 
جاركم أبو أيمن عرف كل حاجة لأنه سمعك في المسجد
  من ورا الستارة  
 وأنت بتحكي لصاحبتك على مقادير الكنافة بالقشطة والمكسرات 
(حا يقول لمراته وحاتعرف سر المهنة وطي صوتك)
بلاش يا بنات الكعب العالي
 لأنه ملفت ...وبيعمل حاجات وحشة.  
( تريك تراك تريك تراك قدام المسجد والإخوة واقفين حا يبصوا غصب عنهم ويتفرجوا(
 روج وكحل وأحمر خدود   
وأنت رايحه تصلي..
ليه!
)يا رب الإمام يخشع في الدعاء وتعيطي والكحل يسيح(
البارفان بلاش منه
وعلى فكرة ما فيش واحد حا يشمه يقوم يحبك فجأة 
ويجري وراك وأنت طالعة من المسجد علشان يخطبك من بابا 
)اللي بييجي في الإعلانات كله كدب)
لو الفطار كان فيه فته وخل توم خليك مكانك ما تتحركيش من البيت وهاتولها هدية 
آميييين
 الرجال اللي يعلوا صوتهم فيها
أنت صوتك حلو وناعم ومسمسم
وده مسجد 
وبلاش أوبرا عايدة
قوليها بصوت واطي 
علشان ربنا يكرمك 
في السجود إدعي في سرك
المسجد كله عرف إن ركبك بتوجعك و جوز أختك ضربها بالقلم وإنك بتدعي عليه 
بطلوا تتعاركوا على النور وشوية تطفوه علشان الخشوع وشوية تنوروه وتدوروا على العيال  
وما تنسوش تنضفوا المسجد وبلاش ترموا مناديل ورق في الأرض علشان
ده بيت ربنا.
وحشني رمضان.
اللهم بلغنا رمضان
*******
46
رمضان كريم للرجال

بمناسبة ? رمضان?
الإخوة والشباب اللي رايحين يصلوا في المسجد 
ما شاء الله ربنا يزيد ويبارك
ممنوع منعا باتا تروح ? ‏المسجد? بالشراب اللي كنت لابسه طول النهار
واتعمى تراب وبعدين مسحت عليه والمية والتراب والهوا عملوا جريمة أنت كده"طاغية"
في ناس غلابه بتصلي في الصف اللي وراك وممكن تحصل إغماءات وإعتقالات.
في إختراع اسمه "عطر" و أحيانا يدعى "بارفان "وبينادوه في بعض العائلات "كالونيا."..يا ريت تستخدمه علشان تسعد الناس وتداري الأحزان.
الصنادل والشباشب اللي بتركن على باب المسجد بطريقة عشوائية
وتكعبل اللي رايح واللي جاي
وفي الآخر تتعاركوا على الشباشب اللي شبه بعض وأنتم مروحين
رصوها بنظام ...كل شبشب جنب أخوه علشان الزحمة 
ولو ما فيش مكان ممكن الصندل يركن صف تاني
وممكن حد من الشباب يتطوع وينظم المرور
اللبس اللي حضرتك قاعد بيه طوال النهار (التريننج المخطط) ونمت بيه، وصحيت بيه، وأكلت إبنك حمادة بيه، والشوربة وقعت عليه وبقعته، ما ينفعش تروح بيه المسجد لأن ريحته طبيخ وعرق، إلبس أحسن لبس عندك وأنت رايح المسجد.
لو مدام "شلبية"أبدعت في الفطار النهاردة، وفي قنابل ومتفجرات في المحشي يبقى أنت "إرهابي"
، والكوارع كأنت ممتازة والخل والتوم والفتنة كانوا حكاية بلاش تنزل
أو أجلهم بعد التراويح رفقا ورحمة بالمصلين
إنزل بدري مش لازم تتأخر على بال ما برنامج المسابقات يخلص أو شيكابالا يجيب جون والإمام يكون بدأ الركعة الأولى ودخل في السورة اللي بعدها، وتجري في الشارع علشان تلحقه قبل ما يركع، رمضان مش بييجي كل يوم وكده كده مصر مش ها تلعب في كاس العالم ريحوا نفسكم.
الشباب الصاعد، بلاش البنطلون الهابط، والسلسلة والأنسيال، وبلاش تلبس ال تي شيرت اللي عليه صورة مادونا وأنت رايح تصلي التراويح
أكيد لازم تركن العربية وتلحق الصلاة بس بلاش في وسط الشارع 
الناس ها تدعي عليك، وممكن حماتك تتعب والإسعاف تيجي ويكونوا عاوزين يعدوا من الشارع ده تحديدا لإنقاذ حياتها بعد ما ضربت صنية الكنافة لوحدها والسكر علي، إركنها بعيد أو روح مشي وما تضايقش الناس وتسد الطريق، وساهم في إنقاذ حماتك.
بعد ما تصلي وحضرتك واقف منتظر المدام مش لازم تبين لها إنك قلقان عليها قوي وبتدور عليها في وشوش كل الستات، وقال إيه باعرفك من العباية اللي أنت لابساها يا شلبية، ومن شوقك ليها بتبص علشان بس تعرف هي مين، هي واضحة جدا بالعباية المشجرة أم كسر والشبشب البرتقاني
بلاش تبحلق وتبص قوي وتدور عليها هي ها تلاقيك ها تلاقيك ...وبتراقبك على فكرة 
علشان الأخوات بتتحرج ولازم تغض بصرك.
إبنك اللي واخده معاك تعلمه الصلاة وهو لسه لا يعقل، دخله الحمام قبل الصلاة علشان ما يجيش في وسطها ويقول لك (عاوز أروح الحماااااام) والناس تضحك وتروح طالع من صلاتك وتجري بيه، وطبطب عليه وفهمه، لو عمل دوشه وحد بص لك شذرا وقال لك سكته بلاش تديله بالبونيه وتنزل فيه ضرب، وخليه يبطل يزغزغ الناس في رجليها وهي ساجده وممكن لو حد قال لك حاجه تبتسم وخلاص.
الراحة اللي بين الركعات الإمام بيقول نصيحة قصيرة لو شفت أستاذ كمال اللي ساكن في الشارع اللي وراكم مافيش داعي تنط من فوق رقبة اللي قاعدين وتاخده بالحضن وتسأله عن سوسن هي خلاص إتجوزت وها تولد وألف مبروك، وأقعد إسمع الإمام.
اعمل الموبايل صامت، أو طفيه خالص واكتمه، وما تطلعوش تلعب Games بين الركعات ولا تبعت رسايل لحد، وبلاش رنة نانسي عجرم في المسجد، 
ويا خوفي ...يا خوفي ... ...لتكون الرنة بشرة خير
وكل سنة وأنتم طيبين

*********
 47
تيكييلام تيكلم تيكلم 

استيقظت على صوت جرس هاتفها النقال، وكان هو المتصل، أخبرها بحنان أنه في الطريق إلى البيت وطلب منها أن ترتدي ملابسها وتتأنق هي والأولاد، فرحت وقفزت من فراشها فهي فعلا تحتاج للخروج فالأسبوع كله كان ضجيج، اختبارات الأولاد، وتنظيف الشقة استعدادا لرمضان، غسل السجاجيد وأشياء أخرى.
فووووم فوووم، فررررووووم
وصل في موعده بابتسامته الساحرة وسيارته العجيبة 
وكانت في منتهى الأناقة، العباءة والطرحة والحقيبة الفاخرة والحذاء اللامع، وركبوا معه.
مروا أولًا على بيت أمها فصعدت وحدها وسلمتها الأبناء، ونزلت بسرعة وهي تطير كالفراشة، استقبلها بابتسامة هائمة وقاد سيارته بتهور وكأنه شاب مراهق!
بدأ يضحك ويغني ويهمهم و يحدث نفسه ...
لم تفهم منه شيئًا. 
سألته وهي تتعجب:
هو إحنا رايحين فين يا حبيبي؟
أجابها وهو يبتسم إبتسامة ماكرة:
مفاجأة. ^^
تسارعت دقات قلبها وأخذت تفتش في ذاكرتها عن تاريخ اليوم 
هل هو يوم ميلادها ....لا
هل هي الذكرى السنوية لزواجهما..
? لا لا
إرتابت قليلا وابتلعت ريقها بصعوبة فهي لن تحتمل 
ربما هي فعلا المفاجأة التي تنتظرها منذ سنوات)))
وجبة غذاء أنيقة، في مطعم فاخر، على مائدة مستديرة، عليها شموع، ووردة حمراء، و بطريقة رومانسية سيقول لها (زوجتي، زوجتي، أنت حبيبتي أنت).
التفتت إليه وقالت بدلال وبضحكة خجولة لطيفة:
عرفت يا شلبي حا تغديني في مطعم سحتوت ...صح؟
أجابها وهو يدير زر الراديو باحثا عن إذاعة الشرق الأوسط وقال بصوت مخنوق:
لا يا شلبية ...كارفور عامل عرض على زيت كالالا على كل إزازتين كيلو رز هدية
قلت آخدك بالمرة نجيب لوازم البيت قبل زحمة رمضان.
****
48
صباح مشرق 
استيقظت على صوت المنبه فقمت بنشاط، أحيانا أكاد أسمع صوت مفاصلي الخشنة وركبي وهي تسلم على بعضها، أحاول تعديل إستقامة عمودي (الفأري) 
وأتألم قليلًا، ?بد أن السبب هو اللبن الرائع الذي أتناوله بطعمة الجميل بعد أن تزيل الشركة كل ما فيه من فائدة مرات ومرات..يعجبني شكل العلبة 
فتحت صنبور المياه وغسلت وجهي بماء النيل المعكر الأصفر الجميل 
ومسحت يدي بملوثاته الرائعة واستمتعت بطعم الماء العجيب وأنا أتمضمض..
تناولت إصبعا من الموز المسرطن وتناولته ثم ضغط زر الغلاية لأنتقم منها 
وأبدأ يومي بقوة، إتخذت قرارا مفيدا وصنعت لنفسي كوبا من الشاي باللبن الممزوج بمياه النيل التي ربما لو نطق الفلتر للطم وحسبن وحوقل مما فلتره منها
 وأخاله سيدعو علينا كل يوم كلما شغلناه.
اقتربت من النافذة واستمتعت بالضوضاء اللطيفه فالشارع رائع والسيارات تتوقف فيه من روعته أكثر من مرة وجميل أن تتأمل وجوه الركاب المكفهرة وهم يستمتعون بالزحام والحر وعلى وجوههم تتلألأ وتصطف قطرات العرق المملح.
أمامي بعيدًا مدرسة إبني الجميلة والكبيرة والمشهورة ? أنسى أبدًا رائحة حماماتها المنعشة وأصوات المدرسين والمدرسات وهم يتابعون أولادنا بأرق الألفاظ 
وبأصوات رحيمة من حناجرهم المباركة. 
وأكوام القمامة المبدعة المتكتلة في الطريق الجانبي إليها وأنا أسير مع إبني رغم رقي المنطقة!
راقبت مرة رجل وإمرأة، 
يفتشان في القمامة بحثا عن الكنوز التي خبأتها الليلة لهما في طيات الأكياس العبقرية السوداء، يمزقان الأكياس، وينشرون البهجة أمام المدرسة، 
ويعبر من فوقها المارة بحنان.
تذكرت تجمع الأمهات كل يوم، قبل موعد إنصراف التلاميذ وكم هو مبدع مهرجان الأزياء الذي أراه كل يوم أتردد فيه على بوابة المدرسة، ألوان بديعة، وبناطيل متعددة الأشكال مع طرح مزركشة، وطلاء الأظافر الأخضر المتناسق مع الطبيعة والحقائب البديعة ....صحوة دينية ومنظر خلاب 
ولفت نظري الجو العكر بسحره، 
والغبار الجميل المنتشر في كل مكان.
رأيت الأشجار الخضراء، والتي بدت لي كعجوز لطيفة، في الستين وقفت بهوان وعليها مسحة من الجمال الغير ?فت للنظر، بعد أن تساقطت أوراقها النضرة.
كم أنت جميلة يا بلدي الحبيبة، لا أدري لماذا يشتكون منك!
ترى هل سنستطيع الذهاب إلى المصيف هذا العام؟
تساءلت في نفسي.. فكم أشتاق للسير على الرمال المختلطة بالقمامة 
وأقف وأنا أراقب الشاطيء الجميل وأمواجة تحمل لنا زجاجات المياه الفارغة التي ألقاها الناس فيه وبعض الأكياس والمناديل الورقية.
فتحت الفيسبوك وقلبت فيه، وقرأت مزيجا من الأخبار الخفيفة بين فيديو لصحفي معتقل فقد نصف وزنه ورأيت كيف تحلقت عيناه بالسواد ووهن فليتهم يعتقلون كل من يزيد وزنه عن السبعين..
وبين لقطات مصور ماهر لإحدى القرى ليرينا طبيعة سكانها الجميلة والعملية فقد استغنوا عن كل شيء من أثاث وطعام ويختبئون في أشياء تشبه الكهوف الرائعة.
وخبر من هنا عن زوجة ? تعلم أين زوجها حتى الان فقد رأته آخر مرة من تسعة أشهر على شاشة التلفاز ...يبدو أن هناك من يتعمد إخفاء أخباره عنها لتشتاق إليه.
وخبر من هناك عن شاب يبتسم وعرفت أنه ا?ن بإذن الله مشغول بعرسه في السماء.
سعدت جدا (جدن)بقرب عودة التوقيت الصيفي الرائع
 وسعدت أكثر بفرحة صديقاتي به 
قرأت مقالات واستمتعت ببعض التشبيهات اللفظية والإستعارات المكنية
 والتصويرية والتمثيلية والتنوين والكثير من الإبداعات وخاصة في الحوارات السياسية الخلافية 
إبداع .....
أتابع بإعجاب الحب المنتشر بين أفراد الشعب، وأ?حظ زيادة الوعي، وإتساع مساحات التناغم بين التيارات المختلفة.
الواقع مبهج، وأنا متفائلة جدًّا فنحن نتغير للأفضل 
الكثير من الدعوات تتصاعد يوميًّا، ومعظمها في السجود، 
لكل من يسعدونا وأسعدونا بأفعالهم الرائعة..
وحسبنا الله ونعم الوكيل 
اللهم استجب.
