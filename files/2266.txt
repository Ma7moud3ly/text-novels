الشخصيات:
فارس:شاب عنده 27 سنه بيشتغل رئيس نيابه وسيم شعره اسود عنيه عسلي بشرته بيضه n
منة:بنت عندها 24 سنه بتشتغل محاميه ذكيه بتحب شغلها شعرها بني بشرتها بيضه عنيها خضرا 
باقي الشخصيات هنتعرف عليهم خلال احداث القصه
الحلقه 1
علي احدي شواطئ الاسكندريه
بنت جميله قاعده علي البحر في هدوء لوحدها وفي ايديها قلم وكشكول بتكتب فيه مذكراتها بدأت تكتب:
"طول فتره دراستي مفكرتش في الحب ولا كان في بالي سواء في الثانوي او الجامعه ولا اي شاب لفت نظري كان كل اهتمامي بدراستي بس واما اتخرجت اهتميت بشغلي واختصرت سعاتي بنجاحي في شغلي بس حاليا لما اعدي قدام محل فساتين فرح بتمني يجي اليوم الي البسه فيه واقعد في الكوشه ويكون جمبي عريسي الي قلبي اختاره ياتري هلاقي الشخص الي يخطف قلبي هل ممكن اقابل الانسان الي يستحق اني اقوله بحبك "
بعد ما خلصت كتابه شافها شاب صايع واستغل انه لقي بنت جميله لوحدها راح عندها 
الشاب:ايه يا قمر قاعده لوحدك ليه 
منة مردتش عليه قامت عشان تمشي بس هو شدها جامد من ايدها
الشاب:رايحه فين انتي فاكره انك هتقدري تمشي 
منة:ابعد عني انت عايز مني ايه
الشاب:بقي ده كلام حد يبعد عن القمر ده 
فجأه في شخص ظهر وضرب الشاب ده وبعده عن منة 
الشاب:انت مين مالك بيها اصلا انت تعرفها
فارس:لأ معرفهاش بس طبيعي اني اساعدها اما الاقي واد زباله زيك بيدايقها
الشارب:يعني انت عاملي راجل طب تعالي بقي ونشوف الرجوله 
فارس:انا لو اتخانقت معاك يومك مش هيعدي انت متعرفش انا مين
الشاب:هتكون مين يعني 
فارس:اعرفك بنفسي فارس حلمي رئيس نيابه تحب تبات الليله في السجن ولا في مستشفى ولا تمشي من سكات احسنلك 
الشاب:انا اسف يا باشا 
الشاب خاف ومشي بسرعه 
منة:انا متشكره اوي 
فارس:العفو انتي كويسه؟
منة:ايوه الحمدلله
فارس مشي وساب منة سرحانه اول مره تعجب بحد كان نفسها تقوله خليك شويه كمان بس مقدرتش وزعلت لانها مش هتشوفه تاني 
فتحت كشكولها وكتبت "فارس"اسمه حلو اوي 
اما فارس راح علي مكتبه الباب خبط
فارس:ادخل
باسم(صاحب فارس):فارس ايه ياعم مش باين ليه 
فارس:انا مش قلتلك مليون مره المكان ده للشغل يعني مينفعش نتقابل ونهزر هنا
باسم:اعملك ايه مانت مش بتعبر خالص اتصلت عليك كتير موبايلك مقفول
فارس:انا كنت مشغول في قضيه الاسبوع الي فات 
باسم:وخلصت الحمدلله
فارس:ايوه 
باسم:طب انا عايزك في حاجه مهمه 
فارس:ايه
باسم:نفسي اسافر اشتغل برا 
فارس:الفكره دي جتلك فجأه كده 
باسم:انا زهقت كل ما ابدأ في شغلانه مرتحش فيها 
فارس:مكتب المحاسبه الي اشتغلت فيه الشهر الي فات كان كويس
باسم:كويس ايه ده المدير بتاعه راجل بخيل ويخنق 
فارس:طيب عايز تسافر فين 
باسم:لندن او المانيا 
فارس:هحاول اجبلك سفريه بس الموضوع هياخد وقت 
باسم: امتي يعني
فارس:اسبوعين تلاته تقريبا 
باسم:تمام هستني اتصالك
فارس:اوك 
اما منة روحت بيتها وهي عايشه مع جدتها لوحدهم لان ملهاش اخوات باباها ومامتها متوفيين 
الجده:كويس انك جيتي يا حبيبتي الغدا جهز 
منة لسه بتفكر فى فارس ومش مركزه مع جدتها خالص
الجده:منة مش بتردي ليه
منة:ها بتقولي حاجه يا تيته
الجده:كنتي سرحانه في ايه يا بنتي 
منة:ولا حاجه كنتي عايزاني؟
الجده:ابدا بقولك يلا عشان نتغدي
منة:ماشي 
بعد الغدا
الجده:اخبار شغلك ايه 
منة:الحمدلله كسبت القضيه الاخيره 
الجده:الف مبروك 
منة:الله يبارك فيكي دي كانت صعبه اوي 
الجده:مش هتحسى بطعم النجاح غير لما تتعبي 
منة:عندك حق 
باسم ماشي في الشارع ظهر قدامه فجأه 3 شباب اتنين منهم كتفوه والتالت وقف قدامه
باسم:مش اسلوب ده يا عصام 
عصام:انت الي اضطرتني اعمل كده العنف هو الطريقه الوحيده
باسم:فلوسك هتوصلك قريب
عصام:انا سمعت الكلام ده كتير 
باسم:غصب عني ظروفي كده اخترع فلوس يعني
عصام:الي مش معاه ميلعبش القمار ده للناس الي معاها فلوس 
باسم:طب اديني فرصه اخيره وانا هجبلك فلوسك
عصام:محتاج وقت قد ايه
باسم:اسبوع 
عصام:هما يومين بس 
باسم:دي مده قليله اوي 
عصام:مليش فيه يومين بالضبط الفلوس تكون عندي
باسم:طيب
عصام:يلا يا رجاله 
فارس عايش مع اخته وباباه والده مشلول قاعد علي كرسي متحرك والدته متوفيه اخته بتدرس في 4 كليه علوم 
في بيت فارس 
حلمي (والد فارس):اخوكي اتاخر انهارده يا ليلي 
ليلي:لأ يا بابا متقلقش 
حلمي:ازاي دي الساعه 12
ليلي:اكيد مشغول انت ناسي ظروف شغله 
اثناء كلامهم دخل فارس
ليلي:اهه جيه يا بابا 
فارس:كنتو بتجيبوا في سيرتي ولا ايه 
حلمي:اتاخرت ليه قلقتني عليك
فارس:انت الي بقيت بتخاف علينا زياده يا بابا ابنك راجل 
ليلي:بابا هيفضل شايفنا صغيرين دايما
حلمي:اجري يا لمضه حضري لاخوكي العشا 
ليلي:حاضر
فارس:لأ متعمليش حاجه انا عايز انام تصبحو ع خير
حلمي:وانت من اهله
تاني يوم باسم صحي علي خبط جامد علي الباب اما فتح 
اكرم:اهلا باسم بيه 
باسم:حد يخبط علي الباب كده يا اكرم 
اكرم:معلش ازعجتك
باسم:انت بتتكلم كده ليه
اكرم:ازاي يا حيوان انت تعمل كده
باسم:عملت ايه 
اكرم:يعني مش عارف 
باسم:انطق هي فزوره
اكرم:متحاولش تنكر اسراء حاكتلي كل حاجه 
باسم:قالتلك ايه اسراء
اكرم:عرفتني حقيقتك فهمتني قد ايه انت انسان حقير وانا الي كنت معتبرك اخويا
باسم:دي كدابه متصدقهاش 
اكرم اتعصب وضرب باسم وزعقله الجيران سمعوا صوتهم خبطوا الباب اكرم فتحلهم ومشي 
بعد اسبوع فارس كان في مكتبه دخل عليه الضابط هشام 
هشام:فارس بيه 
فارس:ايوه
هشام:جالنا بلاغ عن جريمه قتل 
فارس:الجريمه دي فين 
هشام:واحد اتقتل في بيته ساكن في 5 شارع الامين في ميامي 
فارس:اسمه ايه
هشام:باسم رشدي
فارس:..........................
الحلقه 2
هشام:جالنا بلاغ عن جريمه قتل 
فارس:الجريمه دي فين 
هشام:واحد اتقتل في بيته ساكن في 5 شارع الامين في ميامي 
فارس:اسمه ايه
هشام:باسم رشدي
فارس:ايييييه!!!!!
هشام:انت تعرفه 
فارس:ايوه ده صاحبي انت متأكد من الاسم 
هشام:اكيد 
فارس:ازاي باسم ملوش اعداء مين الي ممكن يعمل كده
هشام:اهدي يا فارس 
فارس:اهدي ايه بس بقولك صاحبي
هشام:متنساش ان انت الي هتحقق في القضيه 
فارس:سبنى دلوقتى يا هشام
هشام:بس في حاجه مهمه لازم تعرفها
فارس:قول
هشام:في واحد قبضنا عليه لانه متهم في الجريمه
فارس:مين ده
هشام:جار باسم ساكن في الشقه الي قصاده اسمه عمر عبدالله
فارس:قبضتوا عليه ليه حد شافه وهو بيقتل؟ 
هشام:لأ بس الجيران شافوه وهو خارج من عند شقه باسم وكان مرتبك تاني يوم واحد من الجيران خبط علي باسم ولما مفتحش كسر الباب لقي باسم مقتول
فارس:اتقتل بأيه
هشام:مسدس بس اكيد كان كاتم للصوت لأن محدش سمع حاجه
فارس:لاقيتوا المسدس ده في الشقه 
هشام:لأ الظاهر القاتل خده معاه
فارس:الي اسمه عمر ده هيجيلي امتي
هشام:هو في الحبس الاحتياطي حاليا وهيتعرض عليك بكره عشان تحقق معاه
فارس:انا عايز اروح اشوف الشقه بنفسي
هشام:ماشي 
فارس وهشام راحوا علي شقه باسم وهناك كان لسه اثار الدم علي الارض والعفش بتاع الصاله متبهدل
فارس:واضح ان كان فيه مقاومه من باسم أو اتخانق مع القاتل قبل موته 
هشام:قصدك عشان الصاله متبهدله
فارس:بالضبط 
هشام:تفتكر كان فيه ترتيب للجريمه دي
فارس:معتقدش
هشام:اشمعنا
فارس:لو القاتل مرتب لجريمته كان هيقتله غدر مكنش هيتخانق معاه قبل ما يقتله
هشام:يمكن
فارس:دي مجرد توقعات انما الحقيقه لسه مش معروفه 
اما في مكتب المحاماه بتاع منة 
منة:انا همشي بقي لو في حد برا اديله معاد بكره 
السكرتيره:مفيش غير ست واحده
منة:طيب اعتذريلها وخليها تيجي بكره 
السكرتيره:بس دي قاعده مستنيه من بدري وحالتها صعبه اوي عماله تعيط
منة:خلاص دخليها
السكرتيره:حاضر
دخلت علي منة ست كبيره عندها 50 سنه تقريبا
منة:اتفضلي اقعدي يا مدام 
الست كانت لسه بتعيط منة ادتها منديل
منة:ممكن تهدي عشان نقدر نتكلم اسم حضرتك ايه
الست:صفيه
منة:اهلا مدام صفيه خير متقلقيش ايه ظروف القضيه
صفيه:ابني متهم في جريمه معملهاش
منة:جريمه قتل؟
صفيه:ايوه 
منة:اشرحيلي التفاصيل لو سمحتي
فلاش باك
صفيه:مالك يا عمر مش مضبوط ليه 
عمر:ها مم...
صفيه:وبتقطع في الكلام كمان ايه الي حصل يابني
عمر:محصلش محصلش 
صفيه:ربنا يهديك يا بني ايه الي جرالك
تاني يوم الصبح الباب خبط جامد صفيه فتحت لقت البوليس
صفيه:في ايه
الظابط:عمر فين 
صفيه:عايزين منه ايه ابني معملتش حاجه 
الظابط:فتشوا الشقه 
العساكر مسكوا عمر
صفيه:واخدينه علي فين حرام عليكوا
عمر:ماما مش انا الي قتلته مش انا
نرجع تاني
صفيه:وهو ده كل الي اعرفه ومشوفتش ابني من ساعتها خدوه ومعرفش اذا كان هرجع ولا لأ
منة:بس انا مقدرش ادافع عنه غير لو اتأكدت انه مش هو القاتل
صفيه:ابني مستحيل يعمل كده اصلا هو وباسم مكنش بينهم اي عداوه باسم جارنا من زمان وبنعامله احسن معامله 
منة:ابنك اسمه ايه
صفيه:عمر عبدالله
منة:عموما انا لازم اشوفه واتكلم معاه عشان اعرف كل حاجه لأن كلام حضرتك مش واضح 
صفيه:انا جتلك عشان سمعت انك محاميه شاطره ارجوكي تساعديني 
منة:ان شاء الله انا لو اتأكدت ان ابنك برئ مش هرتاح غير اثبت برائته وده وعد مني
صفيه:ربنا يخليكي
منة:انا عايزه بس من حضرتك شويه صبر
صفيه:ان شاء الله بعد اذنك
منة:اتفضلي مع السلامه 
وفي يوم التحقيق مع عمر دخل عند فارس
فارس:بص بقي عشان افضل محترم معاك تقول الحقيقه من غير لف او دوران 
عمر:حاضر 
فارس:انت الي قتلت باسم
عمر:لأ والله العظيم ماقتلته 
فارس:قلت مش عايز كدب
عمر:دي الحقيقه والله
فارس:ايه علاقتك بباسم
عمر:علاقتنا كانت كويسه نعتبر صحاب كان بيجي عندي وبروحله 
فارس:اذا كان واحد من الجيران هو الي بلغ عنك 
عمر:انا كنت عنده في اليوم الي اتقتل فيه معرفش حاجه اكتر من كده
فارس:انت المتهم الاول والوحيد لحد دلوقتي لأن شهاده الجيران ضدك انت اخر واحد كان عند باسم قبل موته 
عمر:انا مبعرفش استخدم المسدس اصلا 
فارس:عرفت منين ان الجريمه حصلت بمسدس مش سكينه
عمر:مجرد تخمين مش اكتر
فارس:وحيات امك
عمر:طب ليه الغلط يا باشا
فارس:انت هتصيع عليا ياض ولا ايه
عمر:انا مقولتش غير الي اعرفه
فارس:ماشي يا عسكري
العسكري:تمام يا فندم
فارس:خده علي الحبس 
رجع عمر علي الحبس اما في مكان تاني خالص
علي:الواد الي اسمه باسم مبقاش يجي الصاله يلعب زي زمان
عصام:انت متعرفش انه اتقتل ولا ايه
علي:بجد مين الي قتله
عصام:وانا بتسألني اذا كان البوليس لسه بيحقق
علي:يعني انت مبعتش حد يخلص عليه 
عصام:لأ واخرس بقي هتودينا في داهيه الحيطان ليها ودان 
علي:لأ بجد ولا بتضحك عليا
عصام:انت مالك انت هنا عشان تشتغل وبس 
علي:طيب خلاص 
منة وصلت النيابه عشان تشوف عمر دخلت للضباط هشام
هشام:اتفضلي
منة:شكرا
هشام:مين حضرتك
منة:انا محاميه المتهم الي اتعرض علي النيابه انهارده
هشام:قصدك عمر عبدالله
منة:ايوه وعايزه اقابله
هشام:ممنوع
منة:يعني ايه ممنوع
هشام:رئيس النيابه هو الي مانع مش انا 
منة:بس ده موكلي ولازم اتكلم معاه
هشام:مقدرش اطلعه من الحبس من غير اذن النيابه
منة:طب لو سمحت انا عايزه ادخل لرئيس النيابه 
هشام:ماشي ثانيه واحده
هشام دخل لفارس
هشام:في محاميه واقفه برا عايزه تقابلك
فارس:محاميه ايه
هشام:الي هتدافع عن عمر
فارس:دخلها
هشام:اوك
طلع هشام عند منة
هشام:اتفضلي ادخلي 
منة داخله وهي متعصبه من رئيس النيابه 
فارس كان باصص للورق الي قدامه
منة:حضرتك ازاي تمنعني اشوف موكلي واضح انك متعرفش القانون كويس
فارس رفع عينه وباصلها منة اول ما شافته افتكرته علطول........................
الحلقه 3
منة داخله وهي متعصبه من رئيس النيابه 
 فارس كان باصص للورق الي قدامه
 منة:حضرتك ازاي تمنعني اشوف موكلي واضح انك متعرفش القانون كويس
 فارس رفع عينه وباصلها منة اول ما شافته افتكرته علطول بس فارس مفتكرهاش 
 فارس:انتي بتقولي ايه هو مين ده الي ميعرفش القانون
 منة الكلام وقف في لسانها وارتبكت
 فارس:رودي ساكته ليه 
 منة:انا كنت عايزه اقابل المتهم عمر عبدالله
 فارس:ماشي من حقك تقابليه بس معتقدش ان دي طريقه كويسه تتكلمي بيها
 منة:اسفه اتعصبت شويه 
 فارس:اتفضلى اقعدي
 منة:ميرسي 
 فارس:احب اقولك بلاش تتعبي نفسك في قضيه خسرانه
 منة:انا معرفش حاجه اسمها خساره
 فارس:بس انتي هتدافعي عن قاتل 
 منة:المحكمه هي الي هتحدد اذا كان قاتل ولا لأ
 فارس:احنا اتقابلنا قبل كده
 منة:ايوه 
 فارس:فين انا مش فاكر
 منة:انت ساعدتي اما كان في واحد بيدايقني علي البحر
 فارس:اه افتكرت
 منة:هقدر اشوف عمر امتي 
 فارس:حالا يا عسكري جبلي المتهم عمر عبدالله من الحبس 
 منة:حضرتك كنت مانع الزياره ليه
 فارس:الزياره ممنوعه عن اهله مش عليكي
 منة:اتمني انك تتعاون معايا في القضيه عشان نوصل للحقيقه
 فارس:اكيد يا استاذه....
منة:منة اسمي منة
 فارس:تشرفنا
 منة:الشرف ليا ممكن اشوف اقوال عمر في المحضر
 فارس:اكيد اتفضلي
 منة قرت المحضر وبعدين الباب خبط
 فارس:ادخل
 العسكري:المتهم عمر يا فندم 
 فارس:دخله واطلع انت
 منة:الوقت المسموح ليا قد ايه
 فارس:خدي الوقت الي هتحتاجيه
 منة:شكرا
 فارس:اسيبكوا انا
 وبعد ما طلع فارس
 منة:اقعد يا عمر
 عمر:انتي مين ؟
 منة:انا المحاميه الي هدافع عنك والدتك هي الي جتلي المكتب
 عمر:متتعبيش نفسك انا شكلي مش هطلع من هنا ابدا
 منة:لأ مينفعش تكون سلبي لو ميهمكش نفسك علي الاقل فكر في مامتك واهلك والناس الي بيحبوك
 عمر:يعني اعمل ايه 
 منة:كل الي عايزاه منك الصراحه متخبيش عليا حاجه 
 عمر:ماشي
 منة:انت قتلت باسم
 عمر:لأ محصلش 
 منة:مامتك قالتلي انك روحت لباسم في اليوم الي مات فيه ورجعت مرتبك ايه الي حصل اما روحتله
 عمر:انا هقولك كل حاجه 
 فلاش باك 
 عمر طالع علي السلم سمع صوت باسم لأنه كان عالي وصوت بنت معاه زي ما يكونوا بيتخانقوا عمر استغرب بس مهتمش عشان دي حاجه شخصيه 
 دخل شقته وبعد ساعه تقريبا حس بملل فقرر يزور باسم يسلم عليه 
 رن الجرس محدش رد 
 عمر:باسم افتح انا عمر
 برده محدش رد عمر افتكر ان مفيش حد جوه كان هيرجع شقته بس شاف البواب طالع علي السلم 
 البواب:مساء الخير يا استاذ عمر
 عمر:مساء النور بقولك ايه انت تعرف باسم نزل امتي 
 البواب:استاذ باسم منزلش من الصبح 
 عمر:انت متأكد
 البواب:ايوه 
 عمر:ماشي خلاص
 بعد ما البواب مشي عمر فضل قلقان حس ان فيه حاجه مش طبيعيه قرب علي الباب وخبط لقي الباب مفتوح دخل الشقه شاف باسم مرمي علي الارض ومضروب برصاصه في ظهره 
 عمر اترعب طلع بسرعه من الشقه اتنين من الجيران شافوه وهو طالع استغربوا من شكله بس مهمتموش ودخل عمر علي شقته 
 نرجع تاني 
 عمر:بس كده ده الي اعرفه تاني يوم لاقيت البوليس جايبني علي القسم 
 منة:ليه مقولتش الكلام ده في المحضر 
 عمر:خوفت 
 منة:من ايه 
 عمر:مكنتش عايز حد يعرف اني شوفته وهو مقتول 
 منة:لازم تعرف انك في موقف صعب ساعدني عشان اقدر اساعدك مينفعش تخبي اي حاجه عليا أو علي البوليس لانك لو كدبت بتثبت التهمه عليك 
 عمر:بس انا حاليا مخبتش حاجه خالص 
 منة:مسمعتش الكلام الي كان بينه وبين البنت دي 
 عمر:لأ مركزتش فيه
 منة:حاول تفتكر
 عمر:افتكرت جمله واحده 
 منة:ايه
 عمر:البنت قالتله حرام عليك 
 منة:مش فاكر حاجه تانيه خالص 
 عمر:لأ 
 دخل فارس 
 فارس:خلصتي يا استاذه ولا لسه 
 منة:خلصت 
 رجع عمر الحبس تاني 
 منة:لو سمحت انا بطلب اخلاء سبيل المتهم لعدم كفايه الادله 
 فارس:اسف طلبك مرفوض
 منة:معتقدش ان شاهد او اتنين ده كفايه
 فارس:حضرتك هتعرفيني شغلي 
 منة:مقصدش كده 
 فارس:علي فكره باسم ده كان صاحبي وانا اكتر واحد عايز اعرف مين الي قتله ولو اتأكد انه عمر مش هرحمه 
 منة:صاحبك!!!!!!
فارس:ايوه 
 منة:طب ممكن تساعديني 
 فارس:اساعدك في ايه
 منة:عايزه اعرف الاماكن الي كان باسم بيروحها كتير
 فارس:اكتر مكان كان بيروحه للأسف صاله قمار 
 منة:قمار؟
 فارس:حاولت كتير امنعه بس هو مكنش بيسمع كلامي 
 منة:تعرف الصاله دي فين
 فارس:ليه
 منة:عشان اروح هناك يمكن اخد معلومات تفيد القضيه 
 فارس:انا فعلا كنت ناوي احقق في الصاله بس انتي مينفعش تروحى
 منة:ليه بقي
 فارس:مش محتاجه سؤال دي صاله قمار مليانه ناس صايعه بنت زيك تروح لوحدها ازاي 
 منة:بس انا مبخافش ولازم اروح 
 فارس:مبتخافيش بس مكنش باين عليكي كده اما الشاب الصايع ده دايقك 
 منة:هههههه ايه الاحراج ده 
 فارس:ضحتك حلوه اوي
 منة:احم ميرسي
 فارس:لسه مصممه تروحي الصاله 
 منة:ايوه
 فارس:بما اني هروح هاخدك معايا عشان متكونيش لوحدك
 منة:امتي 
 فارس:بكره ان شاء الله بس رقم موبايلك لو سمحتي عشان نتفق علي المعاد 
 منة:اوك الرقم.....
فارس:تمام 
 في مكان تاني
 اكرم رن جرس بيت اسراء فتحت
 اسراء:ايه الي جابك 
 اكرم:بقي دي مقابله يا اسراء 
 اسراء:انت عايز مني ايه 
 اكرم:لسه زعلانه مني يا حبيبتي 
 اسراء:كمان بتسأل
 اكرم:انا اسف 
 اسراء:اعتذارك مش مقبول كفايه اوي الي حصل لحد كده 
 اكرم:انتي كده بتسمحي لباسم انه يفرق بنا 
 اسراء:باسم ملوش دعوه دلوقتي لأنه مات خلاص 
 اكرم:بصي انا مش هسيبك متحاوليش انا عارف انك لسه بتحبيني
 اسراء:مبقتش تفرق
 اكرم:طب عيني في عينك كده
 اسراء:بس بقي
 اكرم:شوفتي ان عندي حق 
 اسراء:مش عارفه اعمل ايه في قلبي ده 
 اكرم:بموت في قلبك ده
 تاني يوم منة كانت نايمه صحيت علي اتصال من فارس
 منة:الو
 فارس:حضرتك نايمه ومش حاسه بالمصيبه الي حصلت 
 منة:في ايه خير
 فارس:.....................
الحلقه 4
تاني يوم منة كانت نايمه صحيت علي اتصال من فارس
 منة:الو
 فارس:حضرتك نايمه ومش حاسه بالمصيبه الي حصلت 
 منة:في ايه خير
 فارس:بقولك مصيبه تقولي خير 
 منة:قول ايه الي حصل 
 فارس:ولا حاجه بهزر معاكي 
 منة:انت مين 
 فارس:انا فارس انتي لحقتي تنسي 
 منة:متأكد انك رئيس نيابه 
 فارس:ايه الاسئله الغريبه دي 
 منة:في رئيس نيابه يصحي المحاميه الي شغاله معاه ويقولها مصيبه وبعدين بهزر معاكي 
 فارس:وفيها ايه ليه الناس كلها واخده فكره علينا اننا مبنضحكش ولا بنهزر احنا بشر زيكوا علي فكره 
 منة:مش قصدي حاجه بس استغربت انت عندك حق
 فارس:عارف عارف 
 منة:ايه الثقه دي
 فارس:خلينا في المهم بقي
 منة:اوك 
 فارس:هتجهزي امتي عشان نروح للصاله 
 منة:كمان نص ساعه كويس 
 فارس:اه كويس هنتقابل فين
 منة:اي مكان 
 فارس:طب اديني عنوانك 
 منة:ليه
 فارس:ايه يا استاذه هيكون ليه عشان اعدي اخدك من البيت 
 منة:لأ انا كده هتعب حضرتك 
 فارس:مفيش تعب ولا حاجه 
 منة:ماشي العنوان.....
فارس:اوك سلام 
 منة:سلام 
 راح فارس لبيت منة رن الجرس جدتها فتحت
 فارس:صباح الخير
 الجده:صباح النور 
 فارس:استاذه منة موجوده 
 الجده:وانت بتسأل عليها ليه هو خلاص مبقاش فيه ادب ولا اخلاق 
 فارس:حضرتك فهمتي غلط 
 الجده:هو ايه الي غلط انت ليك عين تتكلم 
 فارس:ممكن تديني فرصه اشرحلك 
 الجده:انطق قولي عايز من البنت ايه ابعد عنها احسنلك 
 منة جت علي صوت جدتها العالي 
 منة:في ايه يا تيته 
 الجده:تعالي يا منة شوفي البلاوي للي علي الصبح دي 
 منة:فارس بيه 
 الجده:انتي تعرفيه 
 منة:ايوه 
 الجده:تعرفي الاشكال دي منين 
 فارس:طب ليه الغلط انا محترم حضرتك عشان سنك 
 الجده:ليه وريني كده هتعمل ايه
 منة:تيته كفايا بقي 
 الجده:انطقي قولي مين ده
 منة:ده رئيس النيابه الي شغال معايا في قضيه القتل يا تيته 
 الجده:يا خبر بجد 
 منة:ايوه بجد 
 الجده:انا اسفه اوي والله ما كنت اعرف 
 فارس:خلاص حصل خير 
 الجده:يعني قبلت اعتذاري 
 فارس:ايوه جاهزه يا استاذه منة 
 منة:اه 
 فارس:طب يلا بقي
 الجده:رايحه فين يا منة 
 منة:مشوار تبع الشغل مش هتاخر 
 الجده:خدي بالك من نفسك
 منة:حاضر
 فارس ومنة ركبوا العربيه وفي الطريق 
 منة:انا مكسوفه اوي من الموقف الي تيته عملته مع حضرتك ده 
 فارس:ولا يهمك هي عملت كده من خوفها عليكي
 منة:يعني حضرتك مش مدايق 
 فارس:لأ مش مدايق هي عندها حق مكنتش تعرفني 
 منة:تسمحلي اقول حاجه عن شخصيتك 
 فارس:اتفضلى
 منة:حضرتك مختلف عن رؤساء النيابه كلهم 
 فارس:ازاي 
 منة:مش عصبي و هادي ودمك خفيف احم اسفه زودتها شويه
 فارس:ههههههه لا مش زودتيها ولا حاجه خدي راحتك البيت بيتك عادي 
 منة:مانا خلصت خلاص 
 فارس:طب هتفضلي مكسوفه كتير 
 منة:انا مش مكسوفه
 فارس:مهو واضح وشك بقي لون الطماطم 
 منة:بجد 
 فارس:اتخضيتي كده ليه 
 منة:لأ عادي احنا هنوصل امتي 
 فارس:خلاص قربنا 
 في اللحظه دي موبايل فارس رن 
 فارس:الو
 ليلي:فارس انت فين 
 فارس:ليه 
 ليلي:عادي بطمن عليك 
 فارس:انا في مشوار مهم يا ليلي 
 ليلي:هتيجي امتي 
 فارس:مش عارف يمكن اروح المكتب كمان 
 ليلي:اوك سلام عشان معطلكش 
 فارس:سلام 
 منة كان نفسها تعرف مين ليلي بس قالت في نفسها هو مش لابس دبله تبقي مش مراته ولا خطيبته يمكن اخته أو قريبته وبعدين انا مالي ايه الي مدايقني من حاجه زي دي
 فارس:وصلنا يلا انزلي 
 منة:اوك 
 فارس:هاتي ايديك 
 منة باستغراب:ليه !!!!
فارس:عشان هفهم الناس الي جوه انك خطيبتي 
 منة:مش فاهمه برده
 فارس:لو قلتلهم انك محاميه بس ممكن حد منهم يدايقك بالكلام انما لو خطيبتي محدش يقدر يقربلك وانتي معايا 
 منة:ماشي 
 فارس مسك ايديها مكنش عارف انه لما يمسك ايديها هيخلي منة تحس انها في دنيا تانيه ايوه فارس الوحيد الي خطف قلبها من اول ما شافته 
 ومكنتش متخيله انها هتشوفه تاني 
 وقفوا عند بوابه الصاله كان في اتنين عندها 
 فارس:لو سمحت عايز اقابل صاحب الصاله 
 علي:ايه السبب هتلعب 
 فارس:لأ 
 علي:يبقي تمشي مفيش مقابله بس لو الاموره عايزه تدخل مفيش مانع 
 فارس:احترم نفسك دي مراتي 
 منة فرحت اوي اما سمعت الكلمه دي من فارس 
 فارس كان هيضرب علي بس منة منعته 
 فارس:انا رئيس نيابه وجاي هنا عشان احقق في قضيه مهمه هتدخلني بالذوق ولا اجيب قوه وادخل بالعافيه 
 علي:اتفضل ادخل يا باشا 
 فارس:امشي قدامي وصلني لصاحب الصاله 
 واما دخلوا عند عصام 
 عصام:ايه ده يا علي احنا عندنا ضيوف ولا ايه 
 علي:ده الباشا رئيس نيابه 
 عصام:خير يا باشا احنا ماشيين في السليم 
 فارس:سليم ايه ده الي بتتكلم عنه ده انت ملفك عندي يا عصام وسمعتك سابقاك مش هنصيع علي بعض 
 عصام:خير يا فارس بيه مشرفني ليه 
 فارس:باسم اتقتل وانا بحقق في القضيه 
 عصام:الله يرحمه ايه المطلوب مني 
 فارس:تحكيلي كل حاجه تعرفها وشوفتها من باسم في الفتره الاخيره 
 منة:وياريت كمان تقولنا لو شفته اتخانق مع حد قريب 
 عصام:مين حضرتك يا انسه 
 فارس:ملكش دعوه بيها كلمني انا
 عصام:باسم كان بيجي الصاله يلعب قمار كل يوم تقريبا بس بدأ يخسر كتير في الفتره الاخيره واستلف مني فلوس بس مات قبل ما يرجعهم 
 فارس:مكنش لباسم أي اعداء من الي كانو بيجيو هنا 
 عصام:كان في خناقات عاديه علي اللعب بس متوصلش للعداء
 منة:تعرف اسامي الناس الي كان بيلعب معاهم كتير 
 عصام:مش فاكر بس احاول افتكر عشان خاطرك يا جميل 
 فارس:اتلم دي مراتي 
 وضرب عصام 
 عصام:اسف يا باشا مكنتش اعرف 
 فارس:يلا يا منة 
 منة وفارس مشيوا
 عصام :اطلع وراهم بسرعه يا علي 
 علي:هتعرف بعدين بس امشي وراهم وانا هتصل بيك 
 علي:حاضر 
 علي ركب عربيه وطلع وراهم عصام اتصلث بيه
 علي:الو 
 عصام:خليك وراهم وراقبهم لحد منة ماتبقي لوحدها تخطفها وتيجي 
 علي:اخطفها !!!!!
عصام:.....................
الحلقه 5
علي ركب عربيه وطلع وراهم عصام اتصل بيه
 علي:الو 
 عصام:خليك وراهم وراقبهم لحد منة ماتبقي لوحدها تخطفها وتيجي 
 علي:اخطفها !!!!!
عصام:ايوه البت دي عاجباني 
 علي:بس دي جوزها معاها اخطفها ازاي 
 عصام:اتصرف يا علي اعمل اي حاجه المهم البت تيجيلي 
 علي:ماشي هحاول 
 فارس وصل منة بيتها قبل ما تنزل من العربيه 
 فارس:شوفتي الناس دي عامله ازاي وانتي كنتي عايزه تروحي لوحدك 
 منة:الحمدلله اني سمعت كلامك بس انا مش مقتنعه بكلام الي اسمه عصام ده 
 فارس:ازاي 
 منة:حاسه انه مقالش كل الحقيقه يمكن مخبي حاجه 
 فارس:اصلا عصام ده ليه سوابق كتير قضايا نصب وسرقه 
 منة:تفتكر يكون هو القاتل 
 فارس:ليه بتقولي كده
 منة:ده مجرد تخمين يعني واحد ليه سوابق كتير وكان علي علاقه بباسم قبل قتله ممكن يكون حصل بينهم اي خلاف فقرر يقتله 
 فارس:كلامك منطقي بس مش هقدر احقق معاه من غير دليل 
 منة:يعني هنسيبه كده من غير ما نتأكد 
 فارس:لأ طبعا انا هحاول اتصرف 
 منة:ماشي انا هنزل بقي 
 فارس:مع السلامه 
 علي كان في عربيته كل ده بيراقبهم واما شاف منة نازله لوحدها وفارس مشي بالعربيه 
 جري علي بسرعه ناحيه منة قبل ما تدخل البيت وكان مجهز منديل عليه مخدر حطه
 كتم بيه نفسها عشان تغيب عن الوعي 
 في نفس الوقت فارس بص علي الكرسي الي جمبه بالصدفه لقي موبايل منة فقرر يرجع عشان يديهولها 
 اول ما قرب فارس علي بيت منة شاف علي بيدخل منة عربيته ومنة مغمي عليها 
 طلع علي بالعربيه وفارس طلع وراه 
 علي خد باله ان فارس ماشي وراه حاول يهرب منه بس مقدرش و فجأة فارس لف عربيته ووقف قدام عربيه علي 
 في اللحظه دي علي اترعب نزل من العربيه عشان يهرب وجري بس فارس جري وراه ومسكه فضل يضرب فيه 
 فارس:انطق كنت عايز من منة ايه 
 علي:انا ماليش دعوه عصام هو الي طلب مني كده 
 فارس:ليه 
 علي:عشان عحبته 
 فارس:الواطي الزباله انا هوديه في ستين داهيه وانت امشي قدامي 
 فارس ركب علي عربيته وكتفه عشان ميهربش وراح لمنة كانت لسه فاقده الوعي فشالها بص علي وشها ركز في ملامحها دي كانت اول مره يشوفها من قريب كده 
 وحطها في عربيته من ورا 
 وبعد كده راح فارس علي القسم عشان يودي علي وبعت قوه عند عصام عشان يقبضو عليه 
 رجع لمنة تاني كانت لسه في عربيه فارس بس بدأت تفوق 
 منة:هو ايه الي حصل 
 فارس:محصلش حاجه الحمدلله عدت علي خير 
 منة:مش فاهمه مين الي حاول يخطفني 
 فارس:هحكيلك كل حاجه بس نروح اي كافيه 
 منة:اوك 
 في الكافيه فارس حكي لمنة كل الي حصل
 منة:انا مش عارفه اشكرك ازاي 
 فارس:ده واجبي اي حد مكاني كان هيعمل كده 
 منة:هتعمل ايه مع عصام 
 فارس:هتعرفي في الوقت المناسب 
 منة:انا مش عايزه حاجه تعطلك عن القضيه 
 فارس:متقلقيش المهم انتي كويسه
 منة:اه الحمدلله 
 وهما قاعدين جت بنت عليهم 
 اسراء:فارس ايه الصدفه الحلوه دي
 فارس:اسراء ازيك 
 اسراء:تمام وانت 
 فارس:الحمدلله 
 منة كانت مدايقه وحست بالغيره علي فارس 
 اسراء:مين الانسه يا فارس انت خطبت من غير ما تعزمني ولا ايه 
 فارس:لأ دي استاذه منة محاميه في بنا شغل 
 اسراء:اهلا يا استاذه 
 منة:اهلا بيكي 
 فارس:منة اعرفك اسراء صديقه ليا وخطيبت صاحبي 
 منة فرحت اما سمعت ان اسراء خطيبت صاحب فارس 
 اسراء:اكرم بقالو فتره عايز يشوفك بس انت دايما مشغول 
 فارس:غصب عني انا حاليا بحقق في قضيه قتل باسم 
 اسراء ارتبكت اما سمعت اسم باسم 
 فارس:مالك 
 اسراء:مفيش انت عرفت القاتل ولا لسه 
 فارس:لسه 
 اسراء:بس انا سمعت ان فيه متهم في القضيه
 فارس:ايوه بس متاكدتش انه القاتل استاذه منة هي الي بتدافع عنه 
 اسراء:طيب انا همشي بقي سلام
 فارس:سلام 
 منة:انا حاسه بحاجه مش طبيعيه 
 فارس:وانا كمان يمكن تعرف حاجه بخصوص باسم 
 منة:باسم كان يعرفها هي وخاطبها صح 
 فارس:ايوه 
 منة:يبقي لازم نتكلم معاهم 
 فارس:اكيد
 في الوقت ده هشام اتصل بفارس 
 فارس:الو 
 هشام:انت فين يا فارس 
 فارس:ليه 
 هشام:قبضنا علي الي اسمه عصام وهو في الحجز دلوقتي ومعاه علي الي انت جبته 
 فارس:تمام انا جاي 
 هشام:هما عملو ايه 
 فارس:حاولوا يخطفوا استاذه منة 
 هشام:مش فاهم ليه 
 فارس:نتكلم بعدين
 هشام:ماشي سلام 
 فارس:سلام 
 منة:ياريت تحقق مع عصام في موضوع باسم تاني 
 فارس:ان شاء الله يلا بينا هوصلك واروح علي المكتب 
 منة:تمام
 منة روحت البيت وجدتها كانت قلقانه عليها جدا 
 الجده:انتي كنتي فين ده كله 
 منة:هقولك يا تيته بس سبيني ارتاح شويه الاول 
 الجده:قولتيلي مش هتاخر 
 منة:كان غصب عني
 الجده:ازاي 
 بعد ما منة حكت لجدتها 
 الجده:الواد ده جدع اوي 
 منة:واد !!!!!!!!
الجده:وفيها ايه اما اقول عليه واد ده لسه صغير 
 منة:تيته ده رئيس نيابه 
 الجده:بقولك ايه هو مقليكيش انه معجب بيكي ولا اي حاجه خالص 
 منة:ايه الي بتقوليه ده يا تيته لأ طبعا 
 الجده:يا خساره ده عريس مناسب ليكي اوي 
 منة:تيته احنا مفيش بنا غير شغل وبس 
 الجده:طيب 
 منة:انا هدخل انام شويه تصبحي علي خير
 الجده:وانتي من اهله 
 اما فارس طلب عصام في مكتبه
 عصام:اقدر اعرف انا اتقبض عليا ليه 
 فارس:انا ظالم وقابض عليك من غير سبب 
 عصام:بلاش تريقه يا باشا 
 فارس:انت عارف كويس عملت ايه وانا بقي ابشرك بسنين سوده جايه عليك ان شاء الله 
 عصام:مش فاهم 
 فارس:من الاخر انا اقدر اخليك تقضي باقي عمرك في السجن بس لو قلت الحقيقه العقوبة هتبقي مخففه 
 عصام:حقيقه ايه وعقوبه علي ايه اصلا
 فارس:انت طلبت من علي يخطف منة 
 عصام:محصلش
 فارس:طب بوص بقي لو كدبت هلبسك تهمه انك قتلت باسم مع محاوله خطف منة يعني تاخد إعدام او مؤبد 
 عصام:مش انا الي قتلت باسم 
 فارس:بس كنت عايز تخطف منة 
 عصام:ايوه 
 فارس:هو ده الي انا عايزه انك اعترفت 
 عصام:ودي هاخد عليها مده سجن قد ايه 
 فارس:لو جاوبت علي سؤالي بصراحه المده هتكون بسيطه 
 عصام:سؤال ايه 
 فارس:انت تعرف مين الي قتل باسم 
 عصام:ايوه عارف
 فارس:.....................
الحلقه 6
عصام:ودي هاخد عليها مده سجن قد ايه 
فارس:لو جاوبت علي سؤالي بصراحه المده هتكون بسيطه 
عصام:سؤال ايه 
فارس:انت تعرف مين الي قتل باسم 
عصام:ايوه عارف
فارس:مين 
عصام:انا شوفتها بس معرفش اسمها 
فارس:هي بنت 
عصام:اه
فارس:شوفتها وهي بتقتل ؟
عصام:لأ بس اكيد هي الي قتلته 
فارس:احكيلي كل حاجه بالتفصيل 
عصام:ماشي 
فلاش باك
في صاله القمار بتاعت عصام 
عصام:علي خد بالك من الشغل لحد ما اجي 
علي:رايح فين 
عصام:رايح للزفت الي اسمه باسم 
علي:ليه 
عصام:اجيب منه فلوسي اتفقت معاه بعد يومين وطنش برده كالعاده 
علي:اديله فرصه شويه كمان اكيد مش معاه فلوس 
عصام:انت مالك وبعدين ايه الطيبه دي 
علي:خلاص براحتك 
عصام:مانا عارف انه براحتي 
راح عصام عند باسم ولما وقف قدام الشقه طلعت منها بنت وكانت مرعوبه ونزلت جري علي السلم 
نرجع تاني
فارس:وبعدين 
عصام:انا خفت حسيت ان في مصيبه في الشقه 
فارس:وعملت ايه 
عصام:معملتش مشيت علطول 
فارس:يعني مدخلتش الشقه 
عصام:لأ انا مش ناقص بلاوي 
فارس:البنت دي لو شوفتها تاني تعرفها 
عصام:طبعا 
فارس:اما كنت هناك مشوفتش حد تاني 
عصام:لأ 
فارس:مقولتش الكلام ده اما جتلك الصاله ليه 
عصام:انا مكنتش عايزه افتح علي نفسي موال وادخل في تحقيق 
فارس:متأكد انك مش مخبي حاجه تاني 
عصام:معرفش حاجه اكتر من كده انا هيتحكم عليا ايه في موضوع الخطف ده 
فارس:ده شغل القاضي مش شغلي يا عسكري 
العسكري:تمام يا فندم
فارس:رجعه الحجز 
في يوم
اكرم و اسراء في مطعم بيتغدوا 
اكرم:ايه رأيك في الاكل 
اسراء:جميل المطعم اصلا شيك اوي 
اكرم:يبقي مش هجيبك هنا تاني 
اسراء:ههههههه علي فكره انا نسيت اقولك تصور قابلت مين من يومين تقريبا 
اكرم:مين 
اسراء:فارس 
اكرم:شوفتيه فين 
اسراء:في كافيه بالصدفه 
اكرم:اتكلمتي معاه ولا شوفتيه من بعيد 
اسراء:لأ روحتله سلمت عليه 
اكرم:اوعي تكوني جبتي سيره باسم قدامه 
اسراء:هو الي جاب سيرته 
اكرم:ازاي 
اسراء:اصل كان معاه المحاميه الي بتدافع عن المتهم في القضيه 
اكرم:المتهم ده نظامه ايه 
اسراء:مش فاهمه 
اكرم:يعني التهمه ثابته عليه ولا لأ 
اسراء:لأ مفيش ادله كافيه عليه 
اكرم:يا خساره انتي قولتي لفارس اي حاجه عن باسم 
اسراء:لأ اصلا اما جاب سيره القضيه مشيت علطول 
اكرم:كويس 
اسراء:متقلقش يا اكرم 
اكرم:مقلقش ازاي انا مش عايز اي حد يعرف الي حصل وبالذات فارس 
اسراء:مش هيعرف حاجه 
اكرم:ربنا يستر 
اما فارس كان في البيت هشام اتصل بيه 
فارس:الو 
هشام:فارس لازم تيجي دلوقتي 
فارس:ليه 
هشام:فيه دليل مهم ظهر في القضيه 
فارس:ايه هو 
هشام:مش هينفع في الموبايل 
فارس:خلاص انا جاي سلام 
هشام:سلام 
لما فارس راح مكتبه هشام دخله بسرعه 
فارس:ايه الدليل يا هشام 
هشام:عملنا تفتيش دقيق لشقه باسم كلها زي مانت طلبت 
فارس:والنتيجه 
هشام:لاقينا الورقه دي هي عباره عن وصل امانه بمبلغ 50.000 جنيه 
فارس:بأسم مين 
هشام:عمر عبدالله الظاهر كده ان باسم كان مسلفه المبلغ ده بس من زمان لأن تاريخ وصل الامانه قديم 
فارس:بس معني ان الوصل لسه موجود ان عمر مدفعش المبلغ لأنه لو دفع كان عمر هياخد الوصل ويقطعه 
هشام:الغريب ان عصام قال ان باسم كان مستلف منه فلوس قبل ما يموت ازاي كان عمر خد من باسم مبلغ زي ده 
فارس:اعتقد ان لما باسم سلف عمر كان معاه فلوس وقتها كان بيكسب في اللعب اما بدأ يخسر احتاج فلوس واكيد عمر مقدرش يرجع المبلغ فاضطر يستلف من عصام هشام:انا حاسس ان القضيه بتتعقد اكتر كل شويه 
فارس:بالعكس الخطوط بتتفتح قدامي 
باليل فارس كان راجع بيته بالعربيه حس ان منة واحشاه قرر يتصل بيها وكان عنده حجه كويسه للاتصال 
منة:الو 
فارس:مساء الخير 
منة:مساء النور 
فارس:صحيتك من النوم 
منة:لأ انا مكنتش نايمه اصلا 
فارس:انا عندي ليكي خبر مش حلو للاسف 
منة:ايه 
فارس:في دليل ظهر ضد عمر 
منة:ازاي 
فارس حكالها كل حاجه 
منة:مش ممكن يكون هو القاتل انا احساسي بيقول غير كده 
فارس:جري ايه يا استاذه احنا هنشتغل بالاحساس 
منة:لأ بس ده مش سبب كافي للقتل 
فارس:عمر مكنش معاه فلوس واكيد باسم هدده يقدم الوصل للنيابه اتخانقو مع بعض واضطر باسم يقتله 
منة:تحليلك منطقي بس مش اكيد انه حصل فعلا 
فارس:عندك حق علي الاقل في احتمال انه حصل 
منة:وبالنسبه للبنت الي عصام قالك عليها 
فارس:التحقيق مستمر وهحاول اوصل للبنت دي بأي طريقه 
منة:سألت عمر عن موضوع الوصل ده 
فارس:لأ لسه ناوي اسأله بكره 
منة:طب تسمحلي انا الي اتكلم معاه 
فارس:تمام مفيش مانع 
منة:شكرا 
فارس:يعني هتشرفيني في المكتب بكره 
منة:ان شاء الله 
فارس:ماشي تصبحي علي خير 
منة:وانت من اهله 
فارس كان مبسوط انه هيشوفها و منة نسيت القضيه وافتكرت بس انها هتنام علي صوته 
تاني يوم منة راحت مكتب فارس خبطت علي الباب 
فارس:ادخل 
منة:صباح الخير 
فارس اما شافها ابتسم ابتسامه سحرت منة 
فارس:صباح النور اتفضلي 
منة:ميرسي 
فارس:تشربي ايه 
منة:مفيش داعي
فارس:لأ ازاي لازم تشربي حاجه 
منة:لمون 
فارس طلب العصير وبعد شويه جاب عمر من الحجز بس المرادي قعد معاهم 
منة:عمر احنا اتفقنا انك مش هتخبي عليا ورغم كده مقولتليش علي موضوع الوصل 
عمر:وصل ايه 
فارس:بقولك ايه بطل استعباط 
منة:لو سمحت بلاش عصبيه 
عمر:قصدك وصل الامانه 
منة:ايوه 
عمر:انا خوفت لاني عارف ان ده هيثبت التهمه عليا 
فارس:لو قلت من الاول كان وضعك في القضيه هيبقي احسن 
منة:للاسف يا عمر انا بدأت أشك انك القاتل 
عمر:لأ انا معملتش حاجه 
فارس:خدت الفلوس دي من باسم ليه 
عمر:كنت محتاجهم عشان عمليه لأمي كانت تعبانه ولازم تعمل عمليه ضروري انا مقدرتش ادفع الفلوس اما باسم طلبهم بس هو كان طيب وكان صابر عليا رغم انه كان محتاج فلوسه انا كنت ناوي ادفعهم علي اقساط 
فارس:عايز تفهمني انه متخانقش معاك خالص 
عمر:والله ما حصل احنا علاقتنا كانت كويسه 
منة:كلام عمر صح لأن الجيران الي شهدوا ضده قالو برده انهم كانو صحاب 
بعد ما خلصوا كلامهم 
منة:انا همشي بقي بعد اذنك 
فارس:استني هشوفك تاني امتي قصدي عشان نروح نتكلم مع اسراء ولا نسيتي 
منة:.......................
بعد ما خلصوا كلامهم 
منة:انا همشي بقي بعد اذنك 
فارس:استني هشوفك تاني امتي قصدي عشان نروح نتكلم مع اسراء ولا نسيتي 
منة:لأ انا فعلا عايزه اروحلها 
فارس:تحبي امتي 
منة:في الوقت الي حضرتك فاضي فيه
فارس:بصي انا عايز اتفق معاكي علي حاجه متقوليش حضرتك وانا لو تسمحي مش هقولك منة من غير استاذه 
منة:اوك 
فارس:نروح لاسراء انهارده انهارده علي الساعه 5 كده تمام 
منة:تمام 
في بيت اسراء رن جرس الباب وفتحت
اسراء:فارس!!!!
فارس:مالك مستغربه كده 
اسراء:لا ابدا اتفاجئت مش اكتر اتفضلو 
منة:اسفين جينا من غير معاد 
اسراء:عادي مفيش حاجه 
فارس:ايه الاخبار 
اسراء:تمام تشربو ايه 
فارس:احنا مش جايين زياره 
اسراء:يعني ايه 
منة:بصراحه عايزين نتكلم معاكي في موضوع يخص باسم 
اسراء:انا مالي بباسم اصلا 
في الوقت ده رن الجرس وكان اكرم 
فارس:اهلا اكرم جيت في وقتك 
اكرم:ازيك يا فارس 
فارس:الحمدلله اعرفك استاذه منة المحاميه 
اكرم:تشرفنا 
منة:ميرسي 
اسراء:فارس جاي عشان يسألني عن باسم يا اكرم 
فارس:وكويس انك جيت عشان اسألك انت كمان 
اكرم:تسألنا عن ايه مش فاهم 
فارس:المطلوب انكو تجاوبو من غير لف ولا الدوران 
اكرم:انت بتتكلم كده ليه 
منة:اهدوا يا جماعه مش اسلوب حوار ده 
اكرم:مش سامعه بيقول ايه ده تحقيق ولا ايه 
فارس:ايوه تحقيق 
منة:انتو صحاب اتكلمو بالراحه شويه ده مش تحقيق يا اكرم احنا عايزين نوصل للحقيقه ومحتاجين مساعدتكو 
اسراء:احنا منعرفش حاجه 
اكرم:عايز تعرف ايه يا فارس 
فارس:عصام قال انه شاف بنت طالعه من عند باسم يوم قتله البنت دي انتي يا اسراء صح 
اسراء:لأ مش انا اصلا مروحتش لباسم بيته من قبل وفاته بشهر 
منة:ارجوكي تقولي الصراحه 
اسراء:انا مش بكدب والله ما روحت 
فارس:اكرم علاقتك بباسم كانت عامله ازاي في الفتره الاخيره 
اكرم:زي الزفت 
فارس:يعني ايه 
اكرم:انا مش عايز اتكلم في الموضوع ده 
فارس:مش بمزاجك لازم تقول 
منة:افهمنا يا اكرم جايز الي تقوله يساعدنا 
اكرم:دي حاجه شخصيه ملهاش دعوه بالقضيه 
فارس:انت قول كل حاجه واحنا نحدد الي ليه علاقه بالقضيه والي ملوش 
اسراء:انا هحكيلك يا فارس 
فارس:ياريت 
فلاش باك 
اسراء قاعده في كافيه لوحدها وشافها باسم بالصدفه راح عندها 
باسم:اسراء ازيك
اسراء:الحمدلله وانت 
باسم:تمام قاعده لوحدك ليه 
اسراء:كنت مستنيه واحده صاحبتي بس الظاهر انها مش هتيجي 
باسم:اكرم اخباره معاكي ايه 
اسراء:تمام 
باسم:انتي بتحبيه 
اسراء:طبعا بحبه اوي 
باسم:ومتأكده انه بيحبك 
اسراء:اكيد ليه بتسأل 
باسم:لأنه حتي لو بيحبك مش هيحبك قدي 
اسراء:انت بتقول ايه 
باسم:انا بحبك يا اسراء وعايزك ليا 
اسراء:باسم اكيد بتهزر 
باسم:لأ والله بحبك 
اسراء:انت ناسي اني خطيبت صاحبك ازاي تقولي كده 
اسراء قامت وكانت هتمشي بس باسم مسك ايديها جامد ووقفها 
اسراء:سيب ايدي انت مجنون 
باسم:انتي ليه مش عايزه تفهميني 
اسراء:افهم ايه اوعي خليني امشي 
باسم:اكرم احسن مني في ايه
اسراء:ده خطيبي وحبيبي انت بالنسبالي كنت صديق بس خلاص مش عايزه اعرفك تاني 
ومشيت اسراء بسرعه 
ولما روحت اتصلت باكرم وحكتله فراحلها البيت 
اكرم:انتي ازاي توقفي تتكلمي معاه بعد الي قاله 
اسراء:هو الي مسك ايدي جامد 
اكرم:والله انتي هتستهبلي 
اسراء:انت بتزعقلي ليه انا ايه ذنبي 
اكرم:انتي الي سمحتيله يقولك كده 
اسراء:اكرم حرام عليك انت مش واثق فيا 
اكرم:معرفش بقي 
اسراء:لحد كده وكفايه احنا مينفعش نستمر مع بعض 
اكرم:عايزه تسيبيني عشان تروحيله مش كده 
اسراء:اكرم ازاي قدرت تقولي كده 
اكرم مردش عليها ومشي راح لباسم واتخانق معاه وانتو عارفين الي حصل في الخناقه 
نرجع تاني بقي 
فارس:حصل ايه بعد كده 
اسراء:اكرم جالي وصالحني وبعدين سمعنا خبر موت باسم بعد الخناقه باسبوع تقريبا 
منة:يعني محدش منكو راح بيته يوم قتله 
اكرم:لأ احنا قطعنا علاقتنا بيه
منة:طب مين البنت الي كانت عنده 
اكرم:احنا منعرفش 
فارس:خلاص يا منة يلا بينا 
اكرم:فارس احنا صحاب ولازم علاقتنا تفضل مستمره 
فارس:اكيد متزعلش مني اتعصبت عليك 
اكرم:ولا يهمك 
اسراء:علي فكره فرحنا قريب وانتو لازم تحضروا 
منة:ان شاء الله 
بعد ما مشيوا
فارس:ممكن تخليكي معايا شويه 
منة:نعم 
فارس:قصدي نقعد في اي مكان لو فاضيه يعني
منة:ماشي 
فارس:بجد 
منة:هنروح فين 
فارس:هنروح اول مكان اتقابلنا فيه 
وفعلا راحو الشط الي كانت منة دايما بتقعد فيه لوحدها تكلم البحر بس المرادي كانت مع الانسان الي كلمت البحر عنه 
فارس:منة انا عايز اقولك علي حاجه بس خايف 
منة:خايف من ايه 
فارس:مش عارف 
منة:يعني مش هتقول 
فارس:نفسي بس حاسس ان مش من حقي 
منة:هو ايه الي مش من حقك انا مش فاهماك 
فارس:انا بحبك بس...
منة:متكلمش انا كمان بحبك اوي يا فارس 
فارس:منة 
منة:سكت ليه قول كل الي انت عايزه 
فارس:مش قادر 
منة:مالك 
فارس:منة انسيني احنا مننفعش لبعض خالص انا اسف 
منة:ازاي بتحبني وبتقول مننفعش لبعض
فارس:خايف اظلمك معايا 
منة:فارس فهمني مالك اول مره اشوفك كده 
فارس:في حاجات كتير انتي متعرفيهاش عني يمكن لو عرفتيها انتي الي تقرري تبعدي 
منة:بس انا مش هقدر ابعد 
فارس:مستعده تسمعيني وتقفي جمبي 
منة:طبعا 
فارس:احيانا الدنيا بتجبرنا علي حاجات احنا مش بنكون عايزين نعملها بس القدر هو الي بيختار اتمنيت اني محبش ابدا بس حبيبتك ومقدرتش اخبي 
منة:ليه مكنتش عايزه تحب 
فارس:ولا كنت عايزك تحبيبني عشان متتعلقيش بيا علي الفاضي 
منة:ممكن توضح كلامك اكتر 
فارس:انا مش وحش يا منة بس مفيش انسان مفيهوش عيوب مش عارف رد فعلك علي الي هقوله بس انتي لازم تعرفي مش هبني حياتي معاكي وانا مخبي سر مهم
منة:سر ايه 
فارس:انا عارف مين الي قتل باسم
منة:عارف وساكت ازاي 
فارس:غصب عني
منة:مين الي قتله 
فارس: انا 
منة:........................
الحلقه 8 والاخيره
فارس:انا عارف مين الي قتل باسم
منة:عارف وساكت ازاي 
فارس:غصب عني
منة:مين الي قتله 
فارس: انا 
منة:فارس دي حاجه مش فيها هزار قول بجد مين الي قتل باسم 
فارس:انتي شايفه ان الحاله الي انا فيها بتقول اني بهزر 
منة:يعني ايه 
فارس:يعني انا الي قتلته 
منة:انا مش مصدقه 
فارس:مكنش بايدي قلتلك احيانا القدر هو الي بيعمل فينا كده 
منة:انتو صحاب ازاي انت تعمل كده 
فارس:مقدرش اقولك السبب 
منة:يعني رئيس النيابه الي بيحقق في القضيه هو نفسه القاتل 
فارس:مكنش ينفع انسحب من القضيه 
منة:وبالنسبه لعمر الي انت حابسه وانت عارف انه بريئ 
فارس:خلاص يا منة انا اصلا قررت 
منة:قررت ايه 
فارس:هبلغ عن نفسي هقول الحقيقه للناس كلها 
منة:ارجوك قولي السبب 
فارس:مينفعش 
فارس مشي 
منة:رايح فين 
فارس:خلاص يا منة قلتلك انسيني 
فارس انسحب من القضيه واعترف انه القاتل قدام رئيس النيابه الجديد 
حقق معاه وحبسه لحد ما يتعرض علي المحكمه وفارس رفض يقول سبب القتل
اما منة قاعده في اوضتها بتعيط 
الجده:مالك يا حبيبتي
منة:مفيش يا تيته مخنوقه شويه 
الجده:بتخبي عليا برده 
منة حكت لجدتها كل حاجه حصلت 
الجده:اكيد فيه سبب قوي خلاه يعمل كده انا حاسه ان الشاب ده كويس 
منة:سبب ايه يا تيته ده قاتل هو كده خان مهنته 
الجده:يا بنتي متتسرعيش وتظلميه 
منة:مش معقول الانسان الي حبيته يطلع قاتل وطول الفتره الي فاتت كنت بدور معاه علي الحقيقه الي هو اصلا عارفها وبيخدعني 
الجده:لو هو وحش مكنش قالك ولا كان راح سلم نفسه رغم ان مفيش ادله ضده 
منة:عموما هو خلاص ضيع مستقبله وحياته 
الجده:يعني هتتخلي عنه وهو محتاجلك 
منة:عايزاني اعمل ايه يا تيته 
الجده:تدافعي عنه مش معقول هيتحكم عليه من غير دفاع 
منة:ادافع عن قاتل 
الجده:سيبك من عقلك ده شويه واسمعي صوت قلبك 
منة فضلت تفكر طول الليل وهي محتاره 
وفي يوم الحكم علي فارس كانت المحكمه هتختار محامي من عندها لأن فارس موكلش حد بس منة دخلت القاعه فجأه 
منة:انا المحاميه الحاضره مع المتهم يا سياده القاضي 
فارس استغرب اوي 
القاضي:موافق ان الاستاذه تدافع عنك 
فارس:ايوه 
منة:انا بطلب تأجيل القضيه 
القاضي:ايه سبب التأجيل 
منة معرفتش ترود 
القاضي:يا استاذه 
منة:انا محتاجه بعض الوقت 
القاضي:وقت لايه بعد اعتراف المتهم 
منة:بس كل جريمه بيكون وراها دافع 
القاضي:وايه هو الدافع 
منة:للاسف مش عارفه 
فجأه ظهر صوت بنت في القاعه 
ليلي:هي متعرفش الدافع يا سياده القاضي بس انا عارفه 
القاضى:انتي مين 
ليلي:انا شاهده مهمه في القضيه لأني شوفت باسم وهو بيتقتل قدامي 
فارس:ليه اسكتي انتي ايه الي جابك اصلا 
ليلي:كان لازم اجي مينفعش اسيبك تموت مقدرش أكون سبب في تدمير حياتك 
فارس:متتكلميش يا ليلي 
ليلي:لازم اتكلم 
منة:قولي كل الي انتي عايزاه 
فارس:لأ 
القاضي:بطل كلام انت في محكمه 
منة:ليلي قولي تعرفي ايه 
ليلي:حاضر
فلاش باك 
ليلي في البيت جالها اتصال من باسم 
ليلي:الو مين معايا 
باسم:ليلي انا باسم صاحب فارس 
ليلي:خير
باسم:بصراحه فارس تعبان 
ليلي:ماله 
باسم:مش عارف هو كان عندي وفجأة تعب 
ليلي:هو فين دلوقتي
باسم:في بيتي بس مش راضي اجبله دكتور 
ليلي:طب انا جايه حالا 
راحت ليلي رنت الجرس باسم فتحلها 
ليلي:فارس فين جبتله دكتور ولا لسه 
باسم:ادخلي هو جوه 
باسم قفل الباب 
ليلي:جوه فين 
باسم:فارس مش هنا اصلا انا جبتك عشان نعرف نقعد لوحدنا 
ليلي:قصدك ايه 
باسم قرب منها وحاول يغتصبها ليلي كانت بتقاوم علي قد ما تقدر لحد ما جريت علي اوضه في الشقه وقفلت الباب مسكت موبايلها واتصلت بفارس 
ليلي:الحقني يا فارس 
فارس:في ايه 
ليلي:تعالي عند باسم بسرعه 
فارس قفل المكالمه وقام جري علي بيت باسم 
باسم بيحاول يفتح باب الاوضه لحد ما فتحه فعلا بس ليلي جريت علي الصاله عشان تهرب ملحقتش باسم مسكها مره تانيه وكل ما تحاول تصرخ يكتم نفسها 
فارس وصل في الوقت ده كسر باب الشقه شاف باسم وهو بيحاول يغتصب اخته وهي بتقاوم وبتبعده عنها 
باسم:فارس 
فارس طلع مسدسه وضرب باسم بالرصاص 
ليلي اترعبت اما شافت منظر باسم قدامها وهو ميت طلعت من الشقه لوحدها وشافت عصام برا نزلت بسرعه علي السلم 
اما فارس طلع من الشقه بعدها بشويه قبل ماحد يشوفه 
نرجع تاني 
ليلي:الحمدلله ان فارس قدر يلحقني لاني كنت هضيع وانا كمان كان لازم الحقه دلوقتي 
منة:عشان كده فارس مكنش عايز يقول السبب 
ليلي:ايوه مكنش قادر يحكي ولا كان عايزني اقول 
القاضي:في حاجه تانيه عايزه تضيفيها 
ليلي:ل
أ منة:سياده القاضي فارس كان رئيس نيابه خدم شغله كتير زمايله يشهدوا بكده اي حد مكانه اتعرض للموقف ده كان هيعمل نفس الي عمله اثناء اما كنت بدور علي الجاني شكيت في ناس كتير شكيت في عمر المتهم الي كنت بدافع عنه في الاول وشكيت في اكرم وعصام واسراء وشكيت ان القاتل حد تاني خالص انا معرفوش فجأه اتصدمت باعتراف فارس بس مش هو الجاني واخيرا اكتشفت وعرفت مين الجاني الحقيقي هو باسم هو الي جني علي نفسه بايده وكان هيدمر حيات بنت اتمني اثناء حكمك علي فارس متحكمش عليه علي انه قاتل لاننا هنظلمه لو قلنا عليه اللقب ده 
بعد شويه بدأ القاضي ينطق حكمه 
القاضي:حكمت المحكمة علي المتهم فارس حلمي بالسجن لمده سنه 
منة جريت ناحيه فارس 
منة:الحمدلله انها جت علي قد كده 
فارس:متشكر اوي يا منة لأنك وقفتي جمبي 
منة:انا اسفه فكرت بطريقه مش صح في الاول 
منة:هستناك يا فارس هترجعلي اكيد 
بعد مرور سنه 
منة في مكتبها السكرتيره دخلت عندها 
منة:انا قلتلك اني مشغوله متدخليش عليا صح
السكرتيره:ايوه بس فيه واحد برا مصمم يقابل حضرتك 
منة:خليه يستني 
فارس:مش قادر استني اكتر من كده 
منة:فارس 
فارس:وحشتيني 
منة:اتفضلي اطلعي دلوقتي 
السكرتيره:حاضر
منة كانت هتطير من الفرحه لدرجه مش قادره تتكلم 
فارس:اول ما طلعت جتلك فورا 
منة:وحشتني اوي يا فارس 
فارس:يعني استنتيني فعلا 
منة:طبعا عندك شك في كده 
فارس:طب يلا بينا بقي
منة:علي فين 
فارس:علي جدتك
منة:ليه 
فارس:اصل وحشني التهزيق بتاعها وعايز اتهزق تاني هيكون ليه عشان اتقدملك طبعا 
منة:ومين قالك اني موافقه اصلا 
فارس:اه يا ودني شكلي مش بسمع كويس اليومين دول 
منة:طب روح اكشف بقي بس عند دكتور كويس 
فارس:بت انا لسه خارج من السجن ومستعد اعمل اي جريمه عادي 
منة:هتعمل ايه يعني 
فارس:هخطفك 
منة:مش هتقدر 
فارس:بقي كده انا هوريكي
فارس شال منة 
منة:نزلنى احنا في المكتب يا مجنون 
فارس:قلتلك هخطفك 
وطلع وهو شايلها لحد الشارع 
منة:نزلنى بقي فضحتني 
فارس:استني بس اما اوقف تاكسي واقوله علي اقرب مأذون ياسطا لو سمحت 
منة:طب انا موافقه اتجوزك بس نزلنى 
فارس:ومين قالك اني عايز اتجوزك اصلا 
منة:والله بقي كده 
فارس:بموت فيكي يابت وهتجوزك برده
تمت
