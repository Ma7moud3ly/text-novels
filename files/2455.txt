يوميات عيل كبير رواية محمود بكري
يوميات شاب مصري تستاهل التسجيل .. لانه عاشيها بقلب عيل .. عشان كده اسمها " يوميات عيل كبير "

محمود بكري 
مواليد 29/7/1993
محافظة الشرقية 
صدر له مجموغة قصصية pdf باسم احتياج 
ورواية ورقية في الاسواق باسم مالك
- 1 –

- ترن ترنترنترنترنترنترن .. بنص عين بيبص للموبايل .. صدق انت منبه رخم ومش هقوم بقى هه انا ظابطك على 7 ونص ترن 7 ليه ياعم .. وقفلت المنبه وكملت نوم .. بعد مرور 5 دقائق ترن ترنترنترنترنترن .. خلاص صحيت اللي يخربيتكدا انت اووووي يا جدع .. قومت من النوم وزي كل يوم بمد ايدي عشان افتح الكمبيوتر .. مبيفتحش .. ايه دا النور قاطع .. الله يخربيتك يا @#$%^&* .. انا اكمل نوم احسن ..
مينفعش عندي شغل .. خد اجازة ياعممجتش على يوم .. بس يلا قوم روح شغلك محدشهينفعك .. لبست نضارتي فين الشبشب اهو لاقيته .. وقومت من السرير .. يا ماااااااااامااااااااا .. مفيش حد بيرد .. ..
مااااااااااااااااااماااااااااااااااااااااااااا .. برضوا مفيش رد 
- طلعت برا الاوضة بدور في البيت ملقتش حد في البيت .. اه صح دا اول يوم مدارس .. ايوة بقى انا ومروانة لوحدينا في البيت .. جبت الفوطة ولفتها على رقبتي .. بحركة بهلوانية العبد قال للشيطان اتلحلح روح سينما .. ايه اللي بقولة دا .. دخلت الحمام عشان تغسل وشي .. ايه دالأااااااااااااااااااااا .. مفيش ماية .. ايوة يعني انزل الشغل بعماصيدلوقتي .. يخربيت كده .. اروح المطبخ وامري لله .. وادي قزازة ماية اغسل بيها وشي .. وخرجت من المطبخ يا مروانة انتييابت .. مروانة دي السلحفاة بتاعتي بقى وكدا .. تعالي عايز اقولك ع حاجة وقعدت نص ساعة اكلمها ومبتردش عليا .. حطيتلها خيار بعد ما اكلت نص اكلها ولبست ونزلت .. الحمد لله لقيت عربية معدية من تحت البيت .. شاورت وركبت .. السواق بصوت عالي البلد باظتبوظوا البلد الله يخرب بيتهم .. والست اللي ورايا بتديني خد اديلةاتنينيابني وبتكلم السواق بس في وادني بس متقولش كده ياسطى ان شاء الله بكرة هيبقى احلى .. يااااااااااااااااسطى نزلني ياسطى هي ناقصة سياسة ع الصبح .. وقف العربية ياعم .. الراجل بصلي في المراية مالك بس يابية انت شكلك مش عاجبني من ساعة ماركبت .. ليه ياسطى انا لحقت دانا لسة راكب .. انت شكلك اخوان ياض .. ياسطى ابدا بس دماغي بتوجعني من الكلام في السياسة .. اومال مربي دقنك ليه .. انت مالك ياعم نزلني وانت ساكت يسطى .. طب ادفع الاجرة .. انا ركبت حاجة ياعم دانا هروح الشغل زاحف على بطني منكم يا شيخ .. يلاياض يا سيس من هنا .. الله يسامحك يسطى مش هرد عليك عشان انت راجل كبير .. بس ان شاء الله العربية هتولع بيك .. ونزلت من العربية وروحت الشغل مشي وانا بغني اغنية والديك بيدن كوكو كوكو. 

*****
- 2 –

- ترن ترنترنترن
- هييييييييييييييييييييح الو يا حبيبي
- الو انتي فين يا قردة
- بقولك يا حبيبي تقولي يا قردة
- انتي فين يابت انا تحت البيت بقالي نص ساعة ومش هطلع امك هتستلمني جبت المفصلات للنجار وتعملي فيها صبي نجار وانا ع اخري اصلا من الشغل
- بلبس يا حبيبي 5 دقايق بس
- الخمس دقايق دول من ساعة ما نزلت من البيت عندي وكل 5 دقايق اكلمك تتقولي 5 دقايق
- شوف انت اللي بتعطلني ازاي يا كوكو 5 دقايق ونازلة
- يا حلاوة يا ولاد بقيت كوكو .. طب يلا بقى يا حبيبتي الناس كلت وشي
- يعني هنزل الاقيك برقبة بس مفيش وش .. طب مش نازلة
- على فكرة 5 دقايق لو منزلتيشهاكلالشيكولاته اللي جايبهالك
- نازلة جري ياعم الحج احنا هنخم .. سلام
- سلام يا قردة
- بعد تلت ساعة نازلة تتدحرج ع السلم وبتضحك لما شافته قاعد ع الرصيف ومجمع جمبة كام طوبة كده .. في سرها شكلوا هيحدفني بيها
- وحشتني يا كوكو فين الشيكولاتهبتاحتي وبعدين يا حبيبي ما وشك سليم اهو بنظرة هبل واضحة عليها
- انتي عارفة اني مبحبش المحن بتاع البنات دا .. كل دا خمس دقايق وبعدين احنا مش قولنا ام الطرحة دي تطول شوية عن كده .. اطلعي اقلعيها والبسي الرصاصي بتكون احلى عليكي
- بس كده هنتاخر ع الفيلم .. اخر مرة والله مش هتكرر والنبي والنبي
- لو مش حلفتيني بالغالي يلا بينا عشان ناخدمبيكروباظ من على اول الشارع
- لا يابرنسميكروباظ ايه انت لسة قابض وهتركبني تاكسي وبعدين خد هنا فين الشيكولاته
- برنس .. اطلعي لامك وانا هروح لوحدي قفلتيني من اليوم
- حبيبي بدلع عليك بقى .. مش هتحرك من هنا غير لما توريني الشيكولاته ولا اكلتها
- اكلتها
- بتهرج
- لا جوعت وانتياتاخرتي .. يلا بقى عشان منتاخرشهجيبلك واحدة قبل ما نخش الفيلم .. تاااااااااااااااااااااااااااااكسي
- جوا التاكس وضاربة بوز وهو مندمج مع الكاسيت وبيدندن اي دمعة حزن لا
- نظرة بريئة وايدين مشبكة .. انت بجد اكلت الشيكولاته
- اه كانت حلوة اووووووووووووووووووي
- يعني مبتهرجشبتتكلم بجد .. 
عاااااااااااااااااااااااااااااااااااااااااااااااااااااااا
- اتسدي طيب .. هجيبلك اول ما ننزل
- انت تاكلها ليه اصلا دي تاحتي انا عاااااااااااااااااااااااااااااااااااا
- خلاص خدي كنت برخم عليكي عشان خلتينياستنى كتير في الشارع
- هيييييييييييييييييييييييح حبيب قلبي انت اصلا وكمان من الكبيرة
- شوفتي استاهل بوسة
- بوسة مين ياعمهنهزر ولا ايه
- على فكرة احنا مكتوب كتابنا
- لا امي قالتلي عيب وانا بسمع كلام ماما
- امك دي هتوديكي ورا الشمس
- مسك ايديها وقالها .. على فكرة بقى انا عارف ان امك بتخافعليكي بس ياهبلة دانتي حبيبتي من ايام الابتدائي وكبرنا سواوصيعناسوا وخطبتك وكتابنا مكتوب انتي لسة مش واثقة فيا .. دانتي امي وبنتي وحبيبتي وكل حاجة ليا .. دانا بوفر كل قرش عشان نبقى سوا في اقرب وقت .. هي امك اه بس انا زي جوزك يعني وبعدين انا عامل حالة تقشف على نفسي عشانك ومع ذلك مبحرمكيش من حاجة شيكلاوتةبجيبلك سينما بخرجك .. وكل احلامك اوامر .. قولي لما بقى تخليها في حالها وملهاش دعوة بينا والا هحرمك من كل الحاجات دي وهاتي الشيكولاتة دي
- لا خلاص .. سيب بس الشيكولاته وانا اصلا مليش امهات
- واطية
- نعم يا كابتن
- بص في المراية بيشوف السواق مركز معاهم ولا لأ .. السواق هيمان مع الاغنية ومتاثر اوي
- مسك ايديها وباسها بوسة خفيفة من كف ايديها وقالها انا مش عايز غيرك انتي بس راضية عني يا حبيبتي
- هقولك بعد ما تاكلني بيتزا بعد السينما
- نعم مش امك قالت عازماني على العشا
- اه بس انا عايزة اكل بيتزا يا حبيبي بقى
- بتتوحمي ولا ايه
- لم نفسك
- حاضر
- وصلوا السينما وقطعوا التذاكر ودخلوا فيلم رومانسي وهو في نفس واحد حسبي الله ونعم الوكيل المرتب هيروح كله الليلا ديعااااااااااااااااااااااااااااااااااااا
*****
- 3 –

- امبارح المغرب اذن روحت اصلي المغرب وراجع افتح المطبعة تاني بعد الصلاة ودا اللي حصل معايا
- استنى يا استاذ متقفلش انا جايلك من اخر الدنيا
- خير يا حاج انا بفتح اصلا مبقفلش
- الحمد لله كنت هضطر اجيلك بكرة
- لا ياحج اتفضل ارتاح
- ربنا يريح قلبك يابني
- ها ياحج اؤمر
- عايز بـ 5 جنية بيض ارانب عندي ارنبة وعايزها ترقد عليه عشان استرزق
- نعم
- مالك يابني بيض ارانب يا استاذ
- مين اللي قالك يا حاج اني ببيع بيض ارانب هنا
- واحد دلني عليك مش دي مكتبة بوي ستورز برضوا اللي جمب الصيدلية اه والنبي هي الصيدلية اهي .. والنبي يابني لو عندك كام بيضة اديهومليمتخبيش عليا
- لا ياحاج اسمها بوي ستوري وبصور ورق هنا معنديش بيض
- يعني ايه الكلام دا
- والله ياحاجمعنديش او مببعش بيض هنا .. وبعدين ايه دا هو الارانب بتبيض !؟
- هههههههههههههههههههههههــ شربتها يا بئف
- انت بتهزر يا حاج .. طب امشي اطلع برا بقى
- لا بس حلوة صح
- والله انت مسخرة يا حاج
- خد يابنيصورلي البطاقتين دول وعقد الايجار دا
- وانا مش ماسك نفسي من الضحك وببصلة بحاجب مرفوع .. حاضر ياعم
- خلص يابنيعايز الحق اجيب البيض من حتة تانية
- هههههههههههههــ ما خلاص بقى ياعمعايزاصورلك وانا على بعضي .. خلصتله حاجة .. اتفضل يا حج
- دلوقتي بقى تقولي عايز شقة من البيت عشان صورتلي كام صورة
- انا اتكلمت يا حاج .. مش عايز فلوس ياعم الله يسهلك
- انت هتبقشش عليا
- لا ياعم .. بس كفاية انك ضحكتني
- كام يابني بقى
- 5 جنية بس
- خد يابني
- شكرا يا حاج
- لا يابني هات 2 جنية من الخمسة اركب توك توك
- نعم
- بتألشياحاج ولا بتتكلم بجد لو عايز الخمسة كلها خدها والله
- لا يابني ربنا يخليك هما 2 بس عشان اروح مكنتش عامل حسابي انهم هيبقى اكتر من 5
- اتفضل يا حاج
- متزعلشيابني اني ضحكت معاك في الاول
- بتقول ايه يا حاج تعالي كل يوم
- ربنا يخليك يابني ويرزقك يارب ويفتح عليك وتتجوز
- ليييييييييه بس كده يا حاج
- مالك يبني
- جواز ايه بس
- ليه يابني مش عايز تتجوز
- لأ يا حاج انا كده تمام كافي خيري شري ياعم الحاج
- خلاص يبقى هجوزك بنتي .. هي اطلقت مرتين ومكملتش في كل جوازة شهرين .. يلا نقرا الفاتحة
- امشي اطلع برا ياعم
- ههههههههههــ بهزر معاك يابني .. خد بالك من نفسك
- حاضر يا حاج ادعيلي بس .. وطلعت برا المطبعة بودعة بمنديل قوية سلااااااااااام يا حاج .. 
- 4 –

6 الصبح نايم في امان الله ومستمتع بقى بالنوم .. اصلا احلى شوية نوم هما اللي من بعد صلاة الفجر لغاية 8 الصبح وقت ما بصحى عشان اروح الشغل وحصل الاتي
- محمود محمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمودمحمود
- في ايه يا ماما بتحفظي اسمي ولا ايه
- صباح الخير يا حبيبي بصحيك يا حودة
- حودة دانا لو ميت مش هتعملي فيا كده
- اخلص يلاهتروح الجامعة النهاردة ولا نازل الشغل
- بتقفشي ليه بس عليا .. صباح الفل يا بطوط .. رايح المعهد اشوف النتيجة ادعيلي
- بالنجاح يبني .. بس احلق دقنك دي طالما رايح الجامعة
- تاني يا ماما قولتلك 100 مرة مبحبش .. وبعدين دا معهد مش جامعة سنتين يعني .. ابنك فاشل يا حاجة
- مانت هتكمل يا روح امك ولا ناوي تخلف اتفاقنا
- اكمل ايه يا ماما .. انتي مش عايشة معانا في البلد وبعدين مانا بشتغل زي الفل وعايز اسافر
- تسافر فين يا بني ..
- اي حتة ياما المهم ادعي بس انهم يشيلوا الضرايب من على اللي بيسافروا
- ضرايب ايه يابني
- لما اجي يا حاجة هفهمك عشان ممنوع الكلام في السياسة هنا
- لا بجد ضرايب ايه يابني قلقتي على احمد ابن خالتك اللي مسافر الخليج
- لا كلمي خالتي قوليلها تخليه ينزل اصل اللي هيشتغل بيه هيتاخد منه عشان مصر
- بتتكلم بجد ولا بتهرج زي عوايدك .. مانا عارفك .. انا شاكة فيك بدقنك دي وهبلغ عنك
- في فطار بقى ولا هفطر في الشارع زي كل يوم
- انا بنزل من غير فطار .. لو حد سمعك بقى يقول عليا بجوعك يابن الـ@#$^& يا #$%^
- لا لو حد سمعك وانتيبتشتميني كده هيقول حاجة تانية
- طب يلا بقى حضريليسندوتش لغاية ما اخش الحمام
- هتستحمي .. لولولولولولولولي
- يا حاجة اللي يسمعك يقول عليا معفن
- لا بس كسوووووووووول زي كعبولفاكرة
- مش طالبة زكريات ياما انا هنجز عشان الحق انزل
- وخلصت بسرعة وطلعت اكلت سندوتشي ونازل ع السلم وصوت امي بينده عليا.
- متنساش تجيب معاك اكل لمروانة عشان اخر خساية وخيارة انت كلتهم وهات توابل ومسحوق للغسالة عشان خلص وهات عشا معاك بالليل عشان متصحينيش اعملك تاكل عشان ادعيلك تنجح يابني
- يعني لو مجبتش مش هتدعيلي
- طب عالله تنسى زي كل مرة
- سلام يا حاجة
- سلام يابني ربنا يوقفلك ولاد الحلال
- او ولاد الحرام ياحاجة المهم ننجح

*****

- 5 -

- ونزلت من البيت عديت على ابو سمرة خدتليشاندوتشين طعمية من غير طحينة وركبت المواصلة اللي بين البلد والمركز عشان اعرف اركب المواصلة التانية اللي هنزل بيها المكان اللي فيه المعهد ومحدش يسال عشان مش هقوللانيمبحضرش غير في الامتحانات وبس ودا مسببلي مشاكل مع المهندسين اللي بيدوني وربنا يستر بنتمرمط والله وياريته بفايدة ابو التعليم على اللي .. هش عيب في ناس دحيحة هنا
- وصلت محطة القطر قبل ميعاد القطر بـ نص ساعة .. مستني البهواتزمايلي عالم تيت مفيش احترام مواعيد فاضل 25 دقيقة .. فاضل ربع ساعة .. فاضل 5 دقايق .. القطر جه
- الوووووو انت فين يابن الـ @#$%^& القطر جه انا هركب وانت حصلني مواصلات
- عيب عليك يا يسطى استناني
- استناك ايه انا هنا من نص ساعة .. عقابا ليك تركب مواصلات بقى .. عشان كل لما تبص للاشتراك اللي عاملينة للقطر تتحسر ع الفلوس يا #$%^
- وحياة امك يا جدع قابلني بقى في الموقف نمشي سوا واحشني يسطى وبعدين جايبلك فطار
- اه والنبي اصل سندوتشات ابو سمرة كانت فستك اناهردة بس هات بيض بقى عشان انا اكلت طعمية
- ما تاكلناياعم احسن .. بتفطر مرتين
- انت هتعد عليا .. طب حصلني مواصلات بقى
- لا خلاص ياعمهجيبلك فطار ماهو خراب بيوت مستعجل
- يلاهكلم باقي العيال ونتقابل في الموقف
بعد ربع ساعة وصلنا كلنا الموقف ومفيش داعي اذكر اسماء غير محمد صاحبي وهو مش معانا ع الجروب عشان كده هتكلم براحتي
- فين ياضالسندوتشات وفين الفلوس اللي عليك
- خد السندوتشان اهي واتسد بقى مش قدام الناس
- ياسطىهناخد الكنبة اللي في النص احنا الـ 3
- ماشي يابني اركبوا ويلا عشان نمشي
- احنا 2 يا محمود
- لا في واحدة حلوة اهي جاية من بعيد قولت احجزلها جنبي خش اركب جمب الشباك عارفك بتحب الشباك
- اه يا وسخ .. طول عمرك بتاع بنات
- انا .. دانا غلبان فشخ
- وصلت البنت ومسكت طرف اللياقة .. اتفضلييافندم الكرسي دا ليكي
- ميرسي خالص .. وصوت محمد جانبي اه يابن الـ @#$%^
- الاجرة 4 جنية يا حضرات قبل ما نطلع عشان مش عايز لوك لوك في الطريق
- طب ينفع نلوك لوك من هنا ياسطى ماحنا بنركبها بـ 3 علطول
- هي 4 جنية يافندي لو مش عاجبك خد صاحبتك وانزل . 
- البت برقتلي وانا غيرت الموضوع بسرعة يلاياسطى هو انا هدفع حاجة من جيبي .. وصوت محمد صاحبي .. الله يخرب بيتك يا جدع
- صوت الراديو في العربية هنا القااااااااااااااهرة .. اخبار عن حريق مش عارف فين وتفجيرات فين .. ومين خطف مين .. وصوت الناس كلها حسبي الله ونعم الوكيل وبيبصولي مانا سايبدقني ولاقيت ست كبيرة بتزغدني في كتفي كده وتقولي عاجبك اللي بيحصل في البلد دا
- ايه يا جدعان في ايه انا مالي .. بتبصولي كده ليه وبعدين يا حاجة مش عاجبني والله وبعدين يعني الوضع الراهن في البلد ولسةهشرحلها ظروف البلد
- بس بلاش كلام في السياسة يابني عشان دماغي فيها وش من امبارح
- حاضر يا ماما .. وفي سري بطتيني يا ولية وكسفتيني قدام الناس يارب الصداع يموتك بقى .. ولما انتيمصدعةسالتيني ليه .. والبت جمبيبتضحك في سرها برضوا
- والنبي ياسطى اقلب هاتلنا كوكب الشرق كده عشان نصطبح
- مفيش تدخين يابني في العربية عايز تصطبح يبقى لما تنزل
- لا ياسطى قصدي نتمزج
- ماشي يابنيلامؤاخذة
- وصوت ام كلثوم طالع من الراديو وانا معاها والصوت طالع بمزيج من اكل السندوتشات والحنجرة المنيلة بـ 60 نيلة ع الصبح .. انت روحي وكل عمري ونور حياتي يا حياااااااااااااااااااااااااااااااتي
- لاقيت العربية كلها في صوت واحد بس يلااااااااااا
- صاحبي : ههههههههههههههههههههههــ اخرس بقى يابني فضحتنا كل وانت ساكت
- البنت اللي جمبي : ممكن لو سمحت تاكل وانت ساكت بقى .. مش كفاية العربية كلها مفكرانا صحاب
- انتي تطولي اصلاً
- نعم
- بص يامحمد انت تجيب السلم عشان تطول الستاير وانت بتعلق لامك في العيد
- البنت : انا عارفة ان امي داعية عليا انا عارفة
- انا : اليوم اتقفل وشكلي هسقط بسبب الحاجات المريبة اللي بتحصل دي
- محمد : خد معاك حساب واحد اهو ياسطى
- انا : نعم ياروح امك
- محمد : انت مين يابني انا اعرفك .. تعرفيه داياانسة
- لا انا مفكرة جاي معاك
- لا انا مفكرة جاي معاكي
- انا على جمبهناااااااااااااااااياسطىهنزل اكملها زحف بقى

*****
- 6 –

نزلنا من العربية في عند محطة القطر ورايحين نركب السيرفيز بقى اللي هيوصلنا للجامعة وصوت التباع بقى جامعة سيدات سيداتسيدات واللي من الزقازيق هيعرف انا بتكلم عن ايه كويس
- بص بقى يا معلم اي سيرفيز يجي نركب فيه واللي يحصل يحصل
* انت عبيط يا محمود .. انت عارف هيعملوا فينا ايه لو عملنا كده
- هيعملوا ايه مانت شايفياعم العربيات كلها بتنده سيدات
* نقوم نركب فيها يعني .. لو سمعت كلامك احتمال يجلدونا في الموقف 3
- يالهووووووووووووووي ليه ياعم
* اه والله وهيلبسوك قضية تحرش
- خلاص ياعم خلينا واقفين بقى وعننا ما روحنا
* لا يلاناخدها مشي بقى مش بعيدة
- هههههههههههههههههــ مشي .. معاك ربنا و2 ملايكة يسطى
جامعة جامعةجامعةجامعةجامعةجامعةجامعةجامعةجامعةجامعة
- اجري يالا عربية اهيه مبتقولش سيدات .. وبعد صراع اشبه بساحة القتال قدرنا نركب في عربية فيها عشرميت راكب بنات واقفة وبنات قاعدة شباب واققفة وشباب قاعدة
* مش كنا رحنا مشي احسن
- ههههههههههههــ يلا ننزل طيب
* بس يالا السواق هينفخنا لو نزلنا ومحاسبناش
- انا واقف بنص رجل يااااااااض .. شدني عليك شوية
* انا مش شايف منك غير دماغك
صوت الاغنية الشعبي ( مش هتيجي .. مش هرووووووووووووح ) عالي اوي ومش سامعين بعض وفي بنتين ورانا كان الحوار بينهم كاالاتي
- اسكتي محمد امبارحبيقولي اعملي ريجيم هو انا كده وحشة
- لا خالص يا بيبي .. هو اللي مبيفهمش
- انا قولت كده برضوا .. دانا حتى وزني مظبوط 90 كيلو بس
- انا : وناوية توصلي الـ 120 امتى .. ع فكرة كده الرادار هيسبب مخالفة
- هي : نعم
- انا : ياض يا محمد الرادار امبارح اخدك مخالفة على كام ..
- 90 كيلوا يا معلم
- هههههههههههههههههههههههههــ 3
# في 2 محاسبوش يا بهوات اللي مبعتشيبعت .. بعد 5 دقايق .. فراااااامل وصوت السواق عااااااااااااااااالي مين اللي مدفعش
- انت محاسبتش يا محمد
- ههههههههههههههههههههههــ لأ هو انت مدفعتش
- لا
# انزل ياضيابن الـ @#$%^& انت وهو
- ادينا هنروح مشي اهو يا فقري
- اقسم بالله مامشي معاك في حتة تاني .. مشيك كله مصايب .. ماتخليك في شغلك ياعم وسيبك من الدراسة انت بتنزل تقرفنا وبس
- طب يلا نشوف النتيجة لو نجحت يبقى هكملالتيرم ولو صقت يبقى مبروك عليكوا بقى اني مش هنزلتاني
- ان شاء الله تصقت وتريحنا منك
- اه يابن الـ @#$%^&
ومشينا لغاية ما وصلنا وقابلنا الولية بتاعت شئون الطلبة ودي هتكون الحلقة الجاية اخر حلقة في المشوار المنيل بـ 60 نيلة دا ..
*****
- 7 –

- الو انت فين
= انا في البيت عايز ايه ياعماناهردة الخميس والبت هتستناني على اول الشارع ومش عايزاتاخر عليها
- سيبك منها ياضوتعالالي على الشغل المغرب عشان اجيب لامي هدية عيد الام
= ياعم فكك .. انت لسة عايش في الجو دا
- اسكت خالص وعدي عليا المغرب .. هستناك .. سلام
وعدت عليا الـ 3 ساعات دول بمنتهى الاثارة والاكشن .. اكلت كشري وشيبسي وبيبسي .. والراجل بتاع غزل البنات عدة جبته من 4 وحدات .. وبتاع القصب عدى جبت عود بجنية ونص .. وشربت شاي ونسكافية والمغرب اذن ولسةرايح اصلي المغرب ولاقيت صاحبي داخل عليا المكتبة ودا كان الحوار
- يلايامعلم عشان نجيب لامك الهدية ونروح انا سايب البت لوحدها في الشارع
- طب يلا نصلي المغرب ياعم وبعدين نروح
- ياعم الليل لسة طويل ابقى صليه لما نرجع
- يابنيدا المغرب مش العشا وبعدين مش هياخد 10دقايق
- ماشي ياعم الشيخ .. يارب نخلص بقى
صلينا المغرب وخرجنا من المسجد ..
- انجز ياعمهتاخر ع البت
- يابني احنا لسة مصليين .. نتمتع بالحسنات شوية حتى
- ولا انا مش مرتاحلك .. هتعملي فيها شيخ
- طب يلا يا #$%^& عشان منتاخرش ع البت
- حرف النون دا مش عايز اسمعه انت مالك ومالها
- يلاياعم الحاج
واحنا مشايين انا محتار اجيبلها ايه
- بقولك ايه .. انا مش عارف اجيبلها ايه
- نعم ياخويا احنا لسةهندور انت مش مقرر
- لأ
- انا ماشي ياعم انت بتهرج
- استنى بس .. قولي بقى والنبي اجيبلها ايه
- هاتلها عباية من عندنا من المحل
- هههههههههــ عشان انفعكوا يعني
- اه ياعم
- لا مش لازم .. بفكر اجيبلها عبوة محسوقاريالياعموافكني من جو الهدايا دا
- وانت اللي تغسل الغسيل اناهردة صح
- اه ياعم وفيها ايه واغسلها المواعين كمان
- طب اكتب بقى في الورقة + كيلوا صابون غسيل مواعين وبريل
- وانت هتجيب ايه لامك
- لا الفلوس اللي معاياهخرج بيها انا والبت بتاعتي
- واطي
- اساسي يسطى
وبعد لف كيتراووووووووووي قررت ادي امي الـ 100 جنية في ايدها واخدت عليها 10 وصلات امانة كل وصل بـ 10 جنية عشان كل لما احتاج حاجة ومتعملهاشاطلعلها وصل واقولها اكويلي وخدي وصل ..
كل سنة وكل ام طيبة .. واللي والدتة متوفقة يقرالها الفاتحة .. 

*****
- 8 -

الساعة 1 بعد منتصف الليل بتوقيت سريري

# بعين واحدة يستشعر انقطاع التيار الكهربي بعد صحاينه من نوم استغرق 4 ساعات يشوبهم القلق .. الحمد لله في كهربا الله يخرب بيتك يا @#$%^ .. مد يده لفتح الكمبيوتر المحمول ( اللاب توب يعني بالصلاة ع النبي ) ومد احدى قدميه بحثا عن الشبب فلم يجده فقرر ان يسير حافي القدمين على بلاط الغرفة ( واللي بيسالمفيس سجادة او موكيت .. اقولةمعلش الحاجة بتغسل عشان قرايبناجايين في شم النسيم ) ووصل للمطبخ فتذكر انه نسى ارتداء الـنظارة الطبية فعاد مسرعا ليحضرها فهي توأم روحه حتى يتبين ملامح الطعام لانه بالفعل جائع ( وعلى راي الحاجة مش عارف ايه الواد اللي بيصحى من النوم جعان .. ولا اللي بترضع ) احضر طبق الملوخية والمسقعة وبدأ في الاكل في المطبخ وعاد ليراقب متصفح الفيس بوك .. ادخل الايميل ثم الباسورد وبعد مرور دقيقتين .. اتاه اشعار ان احده يريد ان يكون صديقة .. تردد ولكنه قبل الطلب وكان الاتي :
- انا بطبعي مبخشش اكلم حد .. بس هو في حد يبعت لحد ادد في وقت متاخر كده .. افرضي كنت نايم ها !؟
= ههههههههههههه .. طيب استني هكلمك من اكونتتاني هو عندك بردو عشان هقفل ده
- بعتيلي ادد وهتقفليه .. شت
= مش هقفله ع طول يعني اقصد هطلع من الاكونت ده وهفتحالتاني
- ال2 بنفس الاسم .. سبحان الله .. مرض نفسي دا صح
= هههههههههههههه .. استني وبطل رغي يالهوي عليك
- صحيت اقبل الادد وهكمل نوم .. بالمناسبة بتحبي البطيخ !؟
= بعشقه بس شكلك مش بتحبه !?
- بحبة البطيخ مش البتيخ .. بس قوليلي بقى ايه اللي مصحيكيدلوقتي ..وليه اكونتين بنفس البيانات .. تمويه دا صح
= حكايهالاكونتين دي هبقياحكيهالك بعدين .. وانا صاحيه عشان مش جيلي نوم .. لسه مخلصه روايه وعنيا وجعتني من القرايه وانت ايه اللي مصحيك دلوقتي
- انا صحيت من النوم اقبل الادد وهكمل نوم
= انت ع فكره كل شويه تقولي راجع انام انا هنام ده انت لو قاصد تطردني مش هتعمل كده
- بهزر يا رمضان وجع في مفاصلك
= ههههههههههههههه لا والنبي سيب مفصلي ف حاله انا ست كبيره ومابقاش فيا صحه
- حاضر
= انت بقي اسمك ايه !؟
- عيب .. الساعة جت 2 .. مبحبش الاسئلة دي في الوقت دا
= تمويه بردوا
- لا ياستي اسمي محمود
= اهلا بيك وانا **** انا ف كليه تربيه وانت
- مش متعلم
= مخلص كليه يعني
- لا مش متعلم امي
= طب المؤهل الشهاده
- مصممة
= انه الفضول ياعزيزي
- انا اخر سنة في معهد فني صناعي وهكمل تربية نوعية
= هتيجي عندي يعني
- مش هرووووووووووووووووووووووووح
= ههههههههههههههههههه ..وانت ايه اللي مسهرك كده .. مش المفروض تنام:p
- جالي حد في المنانم قالي قوم اقبل الادد .. قبلتها وهنام .. تصبحي على خير
= هتنام بجد
- اه والله عندي شغل الصبح بدري
= طويب ربنا يقويك .. ابقي كلمني تاني بكره
- حبتيني بالسرعة دي .. رهيييييييييييييييييبه
= هههههههههههههههههه .. والله انت بضحكني وانا قاعده لوحدي هيقولوا عليا اتهبلت
- يلا قومي نامي تصبحي على خير .. لو لاقيتيني اوف لاين او مكلمتكيش مفيش مانع تتطفلي عليا
= هههههههههههه طويب بس هستناك انت اللي تكلمني بردوا:p
-انتيفاكرة نفسك البت بتاعتطيطانك
= هههههههههههههههههه
- يابنتي سيبيني اروح انام
= وحياه خالك اللي عمري ماشفته انا احلي منها
- احم احم
حضرتك تحبي تشربي ايه
موز باللبن
فراولة باللبن
جوافة من غير لبن
= ههههههههههههههههههه .. الحلاوهحلاوه الروح ع فكره
- يلايابت من هنا عايز انام .. تيتتيتتيتتيت . 
*****
- 9 –

صباح الفل يا مروانة بصيلي وانا بكلمك طاااااه
مش هتردي برضوا والله ما كان قصدي ازعلك
عندي امتحانات وشغل وكده
على العموم متزعليش وادي خساية كاملة لوحدك كليها لغاية ما اجي بالليل
هلبس وانزل بقى عشان متاخرش .. يلا سلام يا حبيبتي
لبست ونزلت روحت لصاحبي عشان نمشي سوا .. بنده مبيردش قولت اكلمه
انا : الو .. انت فين يابني انا تحت البيت
صاحبي : بتعمل ايه تحت البيت الساعة خمسة ونص الصبح يا محمود
انا : يانهار اسود انت لسةنايم .. قوم يابني الساعة 6 ونص هنتأخر على الامتحان
صاحبي : يابني والله اهي خمسة ونص
انا : اخخخخ انت متعرفش الساعة اتغيرت بقالها اسبوع اهي
صاحبي : يا نهار اسود .. طب اطلع بسرعة هفتحلك الباب
جري جري وبسرعة لبس ونزلنا بس للاسف القطر فاتنا
انا : الله يحرقك يا جدع القطر فاتنا .. هنروح بقى نركب مواصلات
صاحبي : انا مالي ياعم هو انا الي غيرت الساعة
انا : حد راكب معاك قدام يا اسطى
السواق : قدام خلاص يا بشمهندز
انا : خش ياعم اركب ورا . بس انا هقعدجمب الشباك
صاحبي : ياعم احنا رايحين نتفسح .. انت جبت البرشام بتاع المادة دي ولا هتلبسنا في الحيط
انا : عيب عليك .. هو انا بتاع الحاجات دي
صاحبي : هديك بضهر ايدي زي الخدامين .. جبت الورق ولا لأ
انا : ما براااااااااحةطاااااااااه .. اما لخصت المادة في ورقتين بس
صاحبي : سبحان الله يا جدع .. كتاب 300 ورقة تلخصة في ورقتين .. انت مفتري
انا : لا وكمان مصغرهم .. يعني ايه هنجيب طب من المعهد دا ان شاء الله
وقطع كلامنا بنت رايحة تكلم السواق .. وطبعا صاحبي رامي ودنه كالعادة
البنت : في حد قدام ؟!
السواق : لا اتفضلي يا انسه
صاحبي : الحق يا محمود
انا : في ايه ياعم سيبني اركز في البرشام اهو اجمع اي حاجة
صاحبي : البت ركبت في الكرسي اللي قدام وهي لسة جاي
انا : طب وهنعمل ايه
صاحبي : سيبلي انا الطلعة دي
انا : لا يسطى عايزين نروح الامتحان مش كل مرة هننطرد من العربية .. ومهما تقول مفيش حاجة هتتغير .. انا مش عارف ايه التفكير دا .. هو متخيل مثلا هيعمل ايه لما تقعد جمبه .. عالم مريضة
-
هنعرف السواق عمل ايه الحلقة الجاية .. استنونا . 
*****
- 10 -

حلقة النهاردة تتلخص في موقف واحد بس
كان عليا امتحان نظري ومعامل وعملي كل دا في يوم واحد ورايح اخر امتحان معمل عشان امتحن واروح .. البشمنهدسةبتسالني هو المولد الكهربي بيعمل ايه وكانت اجابتي مختلفة مميزة عن كل الاجابات :
انا : بيولد
البشمهندسة : نعم .. طب والمحرك
انا : بيحرك
ومن هنا طلعت وهي واقعة من الضحك واللي على لسانها المولد بيولد والمحرك بيحرك
انتظرونا في انبهارات في الامتحانات الجاية . 

