رواية صفقة زواج



في أحد أحياء الشعبيه....
أنتي ياختي كفاياكي نوم، قومي فزي يلا
فرح: حاضر قايمه أه
كريمه (مرات ابو فرح ): خمس دقايق والاقيكي قدامي فاهمه..
فرح: حاضر ، هصلي وجايه
كريمه : طيب ياست الشيخه...ثم ضحكت ضحكه مستفزه وذهبت
كريمه: ياسمينه حبيبت ماما .. روح قلبهاا يالهوي علي القمر ياخواتي
ياسمين بمياعه: ميرسي يا مامتي ياحببتي ... فين الفطار
كريمه بصوت عالي : انتي يازفته اخلصي...حضرلنا الفطار
فرح (بعد أن انهت صلاتها : يـــــــاربــــ أنت العالم بحالي ، ساعدني يـــــارب
.................................................. ...
دعوني أعرفكم علي هذه الاسره
كريمه : مرات ابو فرح ... تزوجها ابو فرح بعد وفاة زوجته ... كانت فرح في عمر ال 10 عاما ... وطبعاا هتعرفواا مع الأحداث طبع هذه السيده ...
فرح : فهي فتاه جميله للغايه وحنونه جداا... تدرس في كليه التجاره 
اما والد فرح (عم عبدالله): فهو يعمل ساعي في أحد الشركات الكبري التابعه لمجموعه الشاذلي
ياسمين : بنت كريمه وهي في سن فرح (بس مثال للبنت .. وهتعرفوا في الحلقات الجايه.. وفي كليه الاداب
.................................................. .............
ياسمين : أنا همشي بقي .. عشان متأخرش علي المحاضرات
كريمه : ماشي ياحببتي خلي بالك من نفسك
كريمه وهي تنظر لفرح بكرهه .. فقد أعتادت فرح علي تلك النظرات والمعامله القاسيه : قبل ما تروحي جامعتك نضفي البيت ، وأغسلي المواعين .. عايزه اصحي من النوم الاقي كل حاجه تمام فاهمه ... 
فرح بحزن : حاضر
.................................................
أنهت فرح كل ما تفعله كل يوم من تحضير الفطار وتنضيف المنزل ... (فهذا هو عملها كل يوم .. واذا لم تفعل فستحرم من دراستها التي عانت بشده كي تستطيع أن تكملهاا 
مي(صديقة فرح : كل ده يافرح أتأخرتي ليه يابنتي
فرح : معلشي يا مي ما انتي عارفه 
مي (باسف علي حال صديقتها : معلشي يافرح .. ربنا أن شاء الله هيعوضك خير .. وهانت فاضل لينا سنه ونتخرج ... ومتحتاجيش لحد
فرح : طب وبابا ..يامي 
مي : بتفكري فيه .. وهو عمره مافكر فيكي وديما بيجي عليكي بسببها ... والله ما يستاهل ان يكون ليه بنت زيك
فرح : لا يامي متقوليش كده ... أنا عذراه ومسامحاها (المهم ربنا يخليهولي .. انا مش ليا حد غيره في الدنيا ديه كله
مي بحب : طيب يلا بقي عشان المحاضره ياهانم
فرح بضحك : بينا ياكبير....
.................................................. ...........
في احد المنازل الراقيه .. منزل يشبهه القصر حقااا..
صباح الخير ياماما .. اخبار صحتك أيه
أمينه(وهي تجلس علي كرسي متحرك: الحمدلله ياحبيبي ..
كريم (وهو يقبل يدها : ربنا يخليكي ليا ياست الكل .. هاا أم محمد جبتلك الفطار .. ولا لساا
أمينه : اه ياحبيبي فطرت واخدت الدوا بتاعي .. ربنا ما يحرمني منك 
كريم بحب : ولا منك يــارب 


نعم فهذه هي عائله الشاذلي ...(من أكبر اصحاب الشركات في الشرق الاوسط ... وكريم هذا هو من وريث هذه الامبراطوريه الضخمه بعد وفاة والده ..
اما أمينه فهي والدته ..أصيبت بالشلل بعد وفاة زوجها المحب الي قلبها من 5 سنوات .. فبعده لم ترغب بالحياه ولا اي شئ واصبحت منفرده بنفسهاا تماما وتجلس دائما في غرفتهاا ...

في أحد الشركات الكبري... يدخل شاب يبلغ من العمر 28 عاما
خير ياعمي .. حضرتك طلبتني ..
محمود(وهو يترك ما بيده : أمتا هفرح بيك ياكريم وأشيل ولادك ، أنا خلاص مش هعشلك أكتر من كده
كريم : ياعمي أنا قولتلك مش هتجوز تاني خلاص 
محمود بعصبيه : مش هسمحلك يا كريم تعمل كده 
محمود بأسف : لازم تشوف حياتك ياكريم .. متخلنيش أحس بالذنب (كفايه أنا وأبوك جوزناك سلمي غصب عنك عشان بس نحافظ علي الامبراطوريه ديه .. ثم بدء يتذكر ابنته (التي توفت )
فلاش باك!
امينه بعصبيه: أنت أتجننت يامحمود.. حرام عليك تظلم سلمي .. سلمي ما ينفعش تتجوز ولا تخلف أنت أيه كل ده عشان تحافظ علي الامبراطوريه ديه ... مش معني أن أنت واحمد الله يرحمه اتفقته علي كده أنا هوافق ... أنسي يا محمود ولا أنا عشان بقيت عجزه خلاص ... هتحدد بمصير أبني أنا مش هسمحلك (واتفاقك أنت واحمد أنساه
في هذه اللحظه دخل كريم ..
كريم : أنا موافق ياعمي ..
أمينه: وانا مش موافقه
كريم (بأشفاق علي حال والدته: ديه وصية بابا ياماما وانا لازم انفذها .. ثم نظر لعمه (شوف ياعمي الوقت المناسب وانا مستعد
محمود بفرح شديد وهو يربط علي كتف ابن أخيه : كنت واثق انك مش هتكثفني وهتسمع كلامي...... ثم تركهم وذهب
أمينه بحزن علي حال أبنه : متسمعش كلام عمك يابني (سلمي مينفعش تتجوز الدكاتره قاله كده حرام عليكوا تظلموهاا ...
كريم : أن هعرضهاا تاني علي أكبر دكاتره في أمريكااا
أمينه : طيب نفرض لو وافقوا وقالوا حالتها تسمح ... أنت مابتحبهاش هتتجوز واحده مبتحبهاش وبتعتبرها زي أختك
كريم (وهو يحاول أن يخفي حزنه ويقبل يده والدتها : سلمي بنت عمي وانا أكتر حد لازم يقف جنبها هي وعمي ...
أمينه : علي سعادتك ياحبيبي
كريم: للاسف ياماما .. ده واجبي (أنتي عارفه عمي بيتعبرني أبنه الي مخلفهوش .. أزاي مش هوافق علي طلبه ..
أمينه بحنان : ربنا يسعدك يابني
مرت الايام سريعا ... وتم الأتفاق علي كتب الكتاب وسافر كريم مع سلمي لامريكاا...
الطبيب : أحنا هنعمل العمليه .. بس نسبه نجاحها50%والقرار قراركم
كريم : 50%
الطبيب : القلب ضعيف جداا مستر حسام ...والافضل انهاا متعملش العمليه ... بس في أمل عشان كده بقولك لو موافق اوك
كان كريم يجلس بجانب سلمي بالمشفي ..
سلمي بتعب شديد: انا عارفه أنت اتجوزتني ليه .. عشان ترضي بابا ... بس لاء ياكريم أنت لازم تسبني (أنا خلاص حياتي لفترة وهتنتهي
كريم وهو يشفق علي حالها (فحتي لو لم يحبهاا كزوجه فهي أبنه عمه: متقوليش كده ياسلمي أن شاء الله هتخفي والعمليه هتنجح
ثم مسك يدها بحنان وقبلها
سلمي بابتسامه حزينه : روحني ياكريم .. أنا عايزه أموت في بلدي .. ارجوك لو ليا خاطر عندكم نفذولي طلبي
وبالفعل عادت سلمي أرض الوطن .. وماتت بعد عودتهاا بيومين (ومن يومها لم يتزوج بالرغم من محاولات عمه الدائمه لكي يجعله يتزوج .. فهو يشعر بالندم الان أتجهه بن أخاه
باكـــ
كريم بأشفاق علي حال عمه : صدقني ياعمي .. أنا فعلا مش عايز أتجوز ..وأوعدك اني هحاول أفكر
أبتسم له محمود بحب ... ثم تركه كريم وغادر 
.................................................. ...............
حبيبي هو أنت هتيجي تتقدملي امتا
شادي (وهو يجذبها لحضنه : قريب أووي ياحببتي .. 
ياسمين : يعني أمتا طيب .. أحنا بقالنا شهر أه متجوزين...وانت كل شويه تقولي لما اهلي يرجعوا من السفر
شادي : أنتي اه قولتي متجوزين .. 
ياسمين(وهو تعتدل وتبعد عن حضنه وتغطي جسدها العاري: بس ده عرفي ياشادي
شادي (بتمثيل وهو يقترب منها : المهم أننا مع بعض ياحببتي .. وبعدين أنا نفسي أووي كمان زيك تبقي مراتي قدام الناس كلها بس هي فتره بس مؤقته... ثم بدء يلمس وجهه بحنان (أنتي عارفه أنا بحبك قد أيه
ياسمين بغباء : عارفه ياحبيبي .. عشان كده أنا وفقتك علي الجواز في السر...ياخبر انا أتأخرت ياشادي 
شادي وهو يجذبهاا لحضني مره اخري :لسا بدري ياحببتي
ونتركهم في هذا العالم ... الذي يظنون فيه أنهم لوحدهم فقط .. لا ينظرون ان في الكون رباا يراهم .. وانهم يرتكبون في حقه اثما عظيما
.................................................. .....
أنتي جيتي ياختي ... كل ده في كليتك(أكيد بتتسرمحي مع الشباب 
فرح بحزن : الله يسامحك
كريمه : أنتي هتردي عليا يابت انتي ... ثم بدأت في تمثيلها المعتاد
ياعبدالله ... ياعبدالله شايف بنت بترد عليا أزاي (بسألها أتأخرتي ليه .. بتقولي ملكيش دعوه
فرح وهي تظر لهاا بشمئزاز .. ثم تركتها وذهبت 
كريمه : أنت مش هتزعقلهاا ولا تقولها عيب ... اهئ اهئ 
عبدالله : خلاص ياكريمه متزعليش .. انا هنادي عليها اه وهزعقلها وهخليها تعتذرلك كمان
كريمه بأبتسامه خبث : لا خلاص بقي بعد ايه
عبدالله : فرح يافرح انتي يابنت
فرح : ايوه يابابا
عبدالله : اعتذري من ماما كريمه
فرح : هي مش ماما اصلا .. ومش هعتذر منها
عبدالله (وهو يمسك دراعها : تصدقي انك فعلا بنت قليله الادب .. اعتذري منها
فرح (والدموع في عينيهاا تحاول ان تمسكها امام تلك السيده قاسيه القلب : أنا أسفه ... ثم تركتهم وذهبت سريعا الي غرفتها لتبكي علي حياتها وما تعانيه 
فرح ببكاء (وهي تمسك صورة والدتها : شوفتي ياماما .. بابا بقي يعملني ازاي .. وحشتيني اوووي يااا لو كنتي عايشه مكنش بابا اتجوز الست ديه .. ثم صمتت ومسحت دموعهاا (الحمدلله انا راضيه يارب ثم قامت لتؤدي صلاتها ..
.................................................. ....
ايه يابني ارحم نفسك .. كل حياتك شغل شغل 
كريم (وهو يترك حسوبه وينظر الي صديقه عمر : انت رجعت امتا من العين السخنه 
عمر : تمممت علي المشروع ورجعت علطول ...ايه رأيك بقي نخرج بالليل نسهر في مكانا المفضل
كريم بأبتسامه : تصدق بقالنا فتره كبيره مخرجناش
عمر : أعملك ايه كل ما اقولك تقولي .. الشغل مش هينفع ده انت عقدتني ...
كريم بأبتسامه : لاء خلاص النهارده هخلص الشغل بدري .. ونخرج انا محتاج فعلا اغير جو
.................................................. ...
أدخلي قدامي جوه .. كل ده يابت كنتي فين (ما الزفته الي جوه جات من بدري اشمعنا أنتي .. ايه عايزه الناس يقولوا ايه كريمه معرفتش تربي
ياسمين : في ايه ياماما .. كان عندي محاضره متأخره .. وكانت مهمه فأضطريت احضرهاا ... وكمان انا مالي بالزفته ديه وهي اصلا في كليه وانا في كليه تانيه .... سيبيني انام بقي عشان تعبانه
كريمه : ليه مش جعانه
ياسمين (بهيمنه : لاء انا جعانه نوم بس .. يلا بقي تصبحي علي خير يا كرمله 
.................................................. ..............
مالك بقي ياكريم سرحان في ايه
كريم بتنهيده : مافيش ياعمر
عمر : لاء في ياصاحبي .. هتخبي عليا (اوعوا يكون الموضوع ايه.. هو لسا عمك عايز يجوزك
كريم : ايوه ياسيدي ومصمم اووي المرادي
عمر : ما هو عنده حق ياكريم .. ما تشوف حياتك سلمي بقالها 3 سنين ميته .. وكمان أنت مكنتش بتحبهاا عشان نقول مش قادر تعيش من غيرها
كريم : فعلا مكنتش بحبهاا .. بس انا مش عايز اتجوز (الجواز بالنسبالي مشروع فاشل ..
عمر : بس ديه سنة الحياه ياكريم...ثم قال بدعابه ( وكمان مين عالم يمكن يجي اليوم الي تقع فيه لشوشتك وتحب وتتجوز وتخلف كمان
كريم بضحك : ياا ده انت خيالك واسع احب واتجوز واخلف ..
عمر : بكره هتشوف وانا واثق ان اليوم ده هيكون قريب
ثم بدأوا يتحدثون في امور عامه وعن بعض ذكرياتهم....
.................................................. ............
مالك ياعم عبدالله شكلك تعبان ...
كان كريم يحدث عبدالله وهو يضع له فنجان القهوه بجانبه
عبدالله : مافيش ياأستاذ كريم .. شويه تعب
كريم بأبتسامه: لو حاسس انك تعبان ممكن تروح ياراجل ياطيب.. ثم بدء يخرج بعض النقود من جيبه واعطاه له 
عبدالله بحب : ربنا يحميك لشبابك يابني .. ويرزقك بالرزق الحلال الواسع .. ويديك علي قد نيتك .. ثم تركه وانصرف
.................................................. ......
الكتاب اه ياستي ... ذكري فيه ولخصي براحتك 
فرح بحب : ربنا يخليكي ليا يامي .. ان شاء الله هرجعهولك علطول
مي بحب : براحتك ياحببتي ... انا اصلا مش هذاكر الماده ديه دلوقتي
فرح : طيب يلا انا بقي سلام ... عشان متأخرش واسمعلي كلمتين مش كويسين
مي (بأشفاق علي حال صديقتها : ماشي ياحببتي سلام 
.................................................. .....
جاءت فرح الي المنزل ووجدت ياسمين تجلس علي الtv بلا مبالاه وتسمع الاغاني بأندماج
فرح : السلام عليكم 
ياسمين : وعليكم السلام ياستي .. 
فرح : هو بابا لسا مرجعش من الشغل 
وكادت ياسمين ان تخبرهاا بما حدث لوالدهاا ...ولكن رن هاتفها
************************************************** *********
أيوه ياماما .. أه اهي جت .. ماشي هقولها
فرح بقلق: فيه أيه ...مالك بتبصلي كده (بابا فيه حاجه
ياسمين بلا مبالاه : اصله في المستشفي .. لم تنتظر فرح ان تكمل حديثها معاهاا.. وفرت ذاهبه للمشفي
عبدالله بتعب شديد: فين فرح ياكريمه .. جيبيهالي حالا
كريمه : اتصلت بيها وجايه
عبدالله : بسرعه ياكريمه .. خلاص مش فاضل كتير
في هذه اللحظه وصلت فرح ..
فرح ببكي: مالك يابابا... فيك ايه
عبدالله : سامحيني يابنتي .. مكنتش ليكي الاب الي يستحقك ظلمتك كتير وجيت عليكي .. ثم نظر لكريمه بكرهه ..ابقي افتكريني يافرح وادعيلي ياحببتي 
فرح بدموع : انت ليه بتقول كده يابابا ... اوعي تسبني لوحدي انا ماليش حد غيرك .. هتسبني زي ماما (وكمان انا مش زعلانه منك 
عبدالله بدموع : خلاص يابنتي انا دلوقتي بين ايد ربنا (ابقي روحي لكريم بيه هوالي هيساعدك ويقف جنبك ... ثم تركها ورحل الي العالم الذي سيذهب فيه كل منا ولكن للاسف دائما ننساها ونظن بأننا سننعم بالدنيا دائما 
فرح ببكاء شديد : لاء يابابا كده هتسبني لوحدي .. طيب انا هعيش ليه ولمين ...ثم صرخت صرخه دوت كل ارجاء المشفي
كانت لاول مره تنظر لها كريمه بأشفاق ..
.................................................. .....................
مرت ايام العزاء بتثاقل شديد .. كانت دائما حبيسة غرفتهاا لا تتحدث مع احد .. كانت كل ما تفعله تصلي وتقرء القراءن 
مي وهي تشفق علي حال صديقتها : ده امر ربنا ، وانتي انسانه مؤمنه وراضيه بقضائه
فرح بدموع : انا راضيه والله راضيه (بس الفراق صعب .. ماما راحت وبابا برضوه .. عارفه انا عمري ماكرهته هو برضوه كان حنين اووي بس كان بيضطر يجي عليا عشانها عشان متفضلش تعكنن عليه حياته ... مكنتش بزعل المهم هو يكون مرتاح بس خلاص هو راح وسبني لوحدي 
مي وهي تحتضن صديقتهاا : ادعيلوه يافرح .. وخليكي قويه (ربنا مبينساش حد .. وكمان فين كلامك عن الصبر والتحمل .. هاا
فرح بدموع : الحمدلله 
.................................................. ...........
بتقول ايه عمي في المستشفي انا جاي حالا..
كان يسرع بسيارته(يفكر ماذا سيحدث له اذا تركه ايضا عمه ورحل ... 
ها يادكتور عمي ماله
الطبيب: استاذ كريم انا قولتلكم مليون مره بلاش اجهاد علي صحته القلب مش مستحمل .. هو دلوقتي في العنايه المركزه ولو مرت ال 48 ساعه علي الخير .. يبقي عمك اتكتبله عمر جديد .. لان المرادي بجد الحاله متاخره... ثم تركه الطبيب وذهب
كان يقف أماما غرفته وينظر من الزجاج عليه (كان دائما حنون عليه كان مبثابة الاب .. بل الاب حقا .. فوالده كان دائم السفر ام عمه كان دائماا معه يرعاهه مثل ابنه تماما .. حتي انه كتب كل ما يملكه له واصبح هو الوريث الشرعي لتلك الامبراطوريه الضخمه (ولكن هل للمال فائده مدام من نحبهم يتركونه ..
عمر وهو يربط علي كتف صديقه : طمني ياكريم ، اخباره ايه دلوقتي
كريم : للاسف الحاله متأخره 
نظر عمر علي صديقه واشفق علي حالته تلك ....
.................................................. ............
مضي اسبوع علي وفاة والد فرح
كريمه بقسوه: ايه هتفضلي كده .. لو فكره اني هصرف عليكي انسي انا كفايه عليا بنتي وكمان المعاش بتاع ابوكي عباره عن ملاليم يعني مش هيكفينا .. ف زي الشاطره تدوريلك علي شغل (ثم قالت بصوت واطي ولكن سمعته فرح : عقبال كمان ما تغوري من البيت داهيه تاخدك زي ابوكي
فرح بانكسار: انا اصلا كنت نزله أدور علي شغل
كريمه وهي تجلس علي الكرسي امام مكنة الخياطه : شاطره .. هو ده الي لازم تعمليه 
ذهبت فرح وظلت تبحث عن عمل ... ولكن لا يوجد (فهي مازالت طالبه ...جلست علي احد الارائك بتعب ثم بدات تتذكر بعض لحظاتها مع والديها
فلاش باك !
حلوه اووي العروسه ديه يابابا .. ثم جريت لحضنه وقبلته
عبدالله بحنان : عجبتك ياحببتي 
فرح بحب : ايوه يابابا جميله اوووي
زينب بتعب(والدة فرح : ليه بس ياعبدالله كده مكنتش جبتها شكلها غاليه وصرفت كل الفلوس الي معاك
عبدالله (وهو يقترب من زوجته بحب :هو احنا عندنا كام فرح .. وكمان جبتلك الدوا اه .. اصل احمد بيه ربنا يكرمه ادانا مكافأه بسبب نجاح مشروع كده 
زينب : ربنا يخليك لينا يارب
باك... 
كانت تتذكر وتبكي في صمت فقد رحلوا من كانوا هم كل الحياه لها (فبعد وفاة والدتها قد تغيرت كل شئ .. أصبح والدها دائما مهموما .. ثم تزوج تلك السيده قاسيه القلب ..التي رشحه له أحد اصدقائه 
فلاش باك !!
كريمه بدلع : اكيد ياحبيبي فرح ديه زي بنتي ياسمين بالظبط متقلقش هخلي بالي منها كويس ..
عبدالله بأطمئنان وهو يذهب لعمله بعد ان تزوج تلك السيده : ربنا يخليكي لينا ....عايزه حاجه اجيبهالك وانا راجع
كريمه : شويه خضار ...
بعد ان تركهاا عبدالله وخرج .. ياماما البت ديه خدت العروسه بتاعتي
فرح : والله العروسه ديه بتاعتي انا
كريمه بحده (وهي تمسك فرح من شعرها : مش عايزه اسمع صوتك فاهمه .. يلا انجري اعمليلي شاي
فرح بدموع : بس انا مبعرفش اعمل 
كريمه بغلظه : يبقي تتعلمي ..ثم نظرت لابنتهاا المدلله (تعالي ياحبيبت ماما ... وخدي العروسه اه
كانت فرح تقف وتنظر عليهم وهي تبكي بصمت (كانت تراهه تحتضن ابنتها بحب .. اما هي بدأت معاناتها ... من كل شئ من اهانه وضرب حتي انها حرمتها ان تعيش طفولتهاا ..
افاقت فرح من ذكرياتها تلك .. ومسحت دموعهاا وذهبت لتكمل بحثها عن عمل مره أخري ...
.................................................. ...............
معلشي ياحبيبي مكنش ينفع أخرج الفتره الي فاتت اصل جوز ماما مات
شادي بزعل مصطنع : ده انتي حتي التليفون مكنتيش بتردي عليا
ياسمين وهي تقترب منه بدلال خلاص بقي متزعلش ... هاا بقي هتعزمني فين (انا المود بتاعي زي الزفت 
شادي (وهو يفتح باب السياره لهاا : في المكان الي تختريه
ونتركهم في عالمهم تلك
.................................................. .............
ايه يابنتي مبترديش علي تليفونك ليه
فرح بتعب : معلشي يامي ، مكنتش سماعه
مي : انتي فين اصلا ، شكلك بره البيت
فرح : اه انا بدور علي شغل
مي باشفاق : هاا طيب لقيتي 
فرح : للاسف عايزين حد عنده خبره
مي : طيب انتي فين وانا اجيلك
وصفت لهاا فرح المكان وذهبت لهاا مي 
.................................................. ........
هاا يادكتور عمي اخباره أيه دلوقتي ، أنا ممكن اسفره امريكا بطياره خاصه 
الطبيب : صدقني يا أستاذ كريم ..مافيش حاجه هيعملوه اكتر من الي احنا هنعملها .. ادعيله ان ال 48 ساعه تعدي علي خير .. ثم تركه وانصرف
.................................................. ................
مي : هتعملي ايه دلوقتي .. 
فرح : مش عارفه يامي.. أنا موافقه علي اي شغلانه مش مهم
ثم بدأت تتذكر عندما قال لها والدها أن تذهب لشخص أسمه كريم 
فرح : بابا قبل ما يموت قالي اروح لصاحب الشركه الي كان بيشتغل فيها
مي : وقاعده من الصبح تلفي طيب يلا تعالي نروح
فرح : يعني هما الي هيوافقه بيا ...
مي: يابنتي اكيد باباكي الله يرحمه كان واثق ان الشخص ده هيساعدك عشان كده قالك عليه .. وتعالي نروح مش هنخسر حاجه
ذهبت الفتاتان معاا 
مي : ايه ده ديه اكبر شركات الاستثمار في الشرق الاوسط
فرح : انا بقول نروح احسن
مي يابنتي يلاا بقي (أنا متفائله خير وكمان أه حتي تسألي عن أجراءت معاش باباكي هتاخديه أمتا
ممكن لو سامحتي اقابل استاذ كريم
السكرتيره (وهي تنظر لها ببرود: عندك مقابله معاه يا انسه
فرح : لاء يافندم
السكرتيره : اولا استاذ كريم مش موجود .. ابقي تعالي بعد اسبوع
مي بحده : اسبوع ليه .. احنا عايزين نقبله ضروري وهما 5 دقايق
السكرتيره : اسفه يا انسه .. اتفضلي لو سامحتي عندنا شغل
في هذه اللحظه دخل كريم الي مكتبه .. وهمت رنداا بالوقوف
رندا بابتسامه : حالا واوراق المناقصه هتكون عندك يافندم
فرح : استاذ كريم ممكن دقيقه لو سامحت
كريم (وهو ينظر لهاا فقد كانت فتاه يكسوها الحزن .. من رأها يشعر بأن هذه الفتاه تحمل هموما أكبر من سنهاا .. كانت عيونهااا مليئه بالحزن : أتفضلي ... ثم التف الي رندا : دخليلي الورق حالا
دخلت رندا ومعها فرح ..اخذ كريم الورق من رندا
كريم : اتفضلي انتي يا رندا 
نظرت رندا لفرح بشمئزاز وحقد ثم تركتها وذهبت
كريم (وهو ينظر في بعض الاوراق وقد نسي امرها تمام
فرح : لو حضرتك مش فاضي ممكن أجي لحضرتك في وقت تاني
كريم : أسف معلش ...خير انتي كنتي بتقولي عايزاني في حاجه
فرح (وهي تنظر للارض: انا بنت عم عبدالله .. هو قالي قبل ما يموت اني اجيلك .. يعني حضرتك ممكن تساعدني اني الاقي شغل 
كريم (بأسف علي حالها : البقيه في حياتك (ثم نظر بحنان اتفضلي اقعدي واقفه ليه
فرح : لاء كده كويس 
كريم بأبتسامه : طيب أنتي متخرجه ولا لسا بتدرسي
فرح : لاء لسا بدرس .. أنا في تالته تجاره
كريم : مممممممم , خلاص تمام يافرح هاتي اوراقك بكره وأعتبري نفسك أتعينتي 
فرح بأبتسامه : كل الاوراق الي حضرتك هتحتاجها أه
كريم (وهو ينظر للاوراق : مممم شكلك شاطره (تقديراتك كويسه جداا ... تمام يبقي من بكره هتبتدي شغل يعني هيكون تدريب ليكي 
فرح : بجد متشكره اووي لحضرتك 
كريم : متشكرنيش ، عم عبدالله كان عزيز اووي عليا ..وزعلت جدا لما سمعت خبر وفاته (ربنا يرحمه
تركته فرح وخرجت وهي تشعر بأن مازال في الحياه أشخاص رائعين مثل كريم (الحمدلله
مي بفرحه : يعني هتشتغلي
فرح بأبتسامه : أه ومن بكره ... كانت تنظر عليهم راندا بغيظ (ثم تركوهاا وذهبواا
.................................................. ...................
محمود بتعب : كريم لازم تنفذلي وصيتي قبل ما أموت .. لو بتحبني أتجوز ياكريم 
كريم بحب : طيب قوم أنت بس بسلامه وانا هعملك كل الي عايزه
محمود: الوقت بيعدي ياكريم ..ومين عالم لو عشت النهارده وبكره هعيش اكتر من كده ... عايز افرح بيك
في هذه اللحظه جاء الطبيب : استاذ كريم كفايه كده لو سمحت
كان ينظر له محمود برجاء .. ثم تركه كريم وذهب وهو لا يعلم ماذا سيفعل(هل سيحقق لعمه تلك الامنيه ام لاء ..
كريم : يـــــــــاربـــ ســـاعدني
مالك مهموم كده ليه ياصاحبي
كريم وهو يسند بظهره علي سيارته ... وينظر بشرود الي ما أمامه
: مش عارف ياعمر ... خايف أنفذ وصيه عمي وأظلم الانسانه الي هرتبط بيها .. لان أنا بجد مش مستعد أرتبط بحد واتوجع تاني (انا ارتبط بسلمي عشان رغبة عمي ووصيه بابا الله يرحمه ..بس ارتبط بحد تاني انا لسا لحد دلوقتي مش قادر انسي الوجع الي جواياه منها
عمر بتنهيده : يـــا ياصاحبي انت لسا فاكرها ، ده انا قولت نسيتها من زمان .. والمفروض تنساهاا علي هي عملته فيك (الهانم كانت بتمثل عليك الحب وكل ده عشان فلوسك ومركزك 
كريم بأسي :مين قالك أني فاكرها .. ديه أكتر أنسانه أنا بحتقرهاا ، بس الجرح الي سببتهولي مش قادر انساه وانساه أزاي ولسا كلامها الي من سنين سمعه
فلاش باك !!
في أحد الحفلات الراقيه ..
عمر: مش ديه نور الي بترقص 
كريم بصدمه : وهو ينظر عليهاا وعلي ملابسها الشبهه عاريه وهي ترقص في حضن شخص اخر(فهو لم يتخيل ان تكون نور في ذلك المنظر
نور بدهشه : كريم ... انا
كريم بأحتقار : انتي ايه بالنهار أنسانه محترمه وبالليل حاجه تانيه خالص .. مكنتش فاكرك أنك بالحقاره ديه
نور بذله لسان (عندما لاحظة الكل ينظر اليهاا ): ديه حياتي وانا حره فيهاا .. وياسيدي انا حقيره خلاص وكمان انا عمري ما حبيتك (صحيح أنت كل البنات بتتمناك بس انا لاء.. انا بس كنت حبه شهرتك وفلوسك وبس
كريم بصدمه لما تقوله له : للاسف انا كنت مخدوع فيكي ثم تركها وذهب
انتي هابله يابنت انتي ضيعتي كريم الشاذلي من ايدك .. أنتي اتجننتي كل الي احنا بنعمله ده وضيعتيه بغبائك(انتي فعلا غبيه 
نور : ياماما .. أنا زهقت من التمثليه ديه واتخنقت خلاص ، انتي السبب أصلا أنتي حرمتيني من الشخص الي بحبه كل ده عشان الفلوس والمظاهر (كل حاجه فلوس فلوس .. وخلتيني امثل علي مين علي بن أختك ... انا اصلاا مش هاعيش هنا تاني انا راجعه دبي اعيش مع بابا ... عايزه تيجي معايا تعالي مش عايزه أنا هسافر
ماجده بحده : وش فقر زي أبوكي وغبيه ...
.................................................. .................
باك
عمر وهو يربط علي كتف صديقه : ابدء حياه جديده ياكريم وانسي ، انت كده بتظلم نفسك ظلمت نفسك لما حبيت نور وصدقتهاا ، وضحيت لما اتجوزت سلمي عشان ترضي عمك ... بس انت فين في كل ده
كريم (وهو يتذكر نور : فحقا هي استطاعت ان تملك قلبه ببرائتها وحبها بشده ، كانت نور تعيش في دبي من صغرها مع والديهاا ولكن من 5 سنوات
فلاش باك !
تعال ياكريم ياحبيبي .. سلم علي نور بنت خالتك وخالتك
كريم : ازيك يانور ... ياا ده انتي كبرتي ماشاء الله 
نور بطفوله : لاء انا لسا صغيره ياعم انت ، انت الي كبرت وبقيت رجل اعمال بقي
كريم بضحك : لسا لسانك طويل زي ما انتي ..
نور : بس انا زعلانه منك .. كنت بتجي ساعات دبي ومكنتش بتيجي تسأل عنا
كريم بأسف : صدقيني ديما كنت بحاول ازوركم بس للاسف كل مره بتحصل حاجه ( يومين وبرجع علطول ... 
خالته بضحك: ايه اتلهيت معاها ونستني كده ياكريم
كريم بحب : معلش ياخالتو .. أنتي أخبار صحتك ايه
ماجده : بخير الحمدلله ياحبيبي ... واه رجعنا أه نعيش في مصر تاني
ومن هنا بدأت خطة ماجده التي جائت من أجلها (من أجل ان تجعل ابنتها تتزوج من كريم الشاذلي (هذا هو ما يهمها ان تزوج أبنتهااا من وريث عائلة الشاذلي 
كريم بتنهيده : أنا تعبت ياعمر بجد ... حاسس أني مش مخلوق عشان افرح وأعيش حياتي الطبيعيه زي اي انسان (كل ده عشان انا بن عائله الشاذلي تصدق انا ساعات كتير بتمني اكون شخص عادي .. عايش حياته ومرتاح
عمر(وهو يريد أن يخرج صديقه من هذا الحزن : بقولك أيه تعال يلاا (ماما مصممه أنك النهارده تيجي تتعشا معانا .. أنت وحشها جداا ومش هسيبك
كريم بضحك .. ماشي ياسيدي 
.................................................. ..............
عاد الي منزله الفخم ... بعد أن ذهب إلي المشفي ليطمئن علي صحة عمه (التي أصبحت متأخره ..وكلما تذكر نظرت الرجاء من عينيه يشعر بالحزن... 
كان يجلس في مكتبه وهو يفكر ماذا سيفعل (وفجأه جائت أمامه صورة فرح ....
كريم لنفسه : لاء مش معقول تكون هي ، طيب واظلمها معايا ليه ، عشان هي بنت علي قد حالها وممكن ترضي بالوضع ده لفتره (لا لا انا مقدرش اعمل في واحده يتيمه كده…. بس انا ممكن اعوضهاا بفلوس (ظل كريم طوال الليل يفكر في هذا الامر الي انه عزم علي امر ما
.................................................. .................
بدأت فرح اول يوم في عملهاا ... 
انسه فرح أستاذ كريم عايزك عشان في ورق ناقص
ذهبت فرح اليه ... وعندما دخلت ترك كريم حسوبه ونظر اليهاا
كريم :اتفضلي اقعدي 
فرح (وهي تنظر للارض : لاء انا كده كويسه .. حضرتك بتقول في ورق ناقص
كريم (وهو يقف ويقترب منهاا :اقعدي يا انسه فرح ، انا عايزك في حاجه ضروري تخصك
فرح بقلق : خير في حاجه حضرتك صدرت مني اي تجاوزات
كريم بابتسامه هادئه زادت من وسمته: ههههه تجاوزات ،ده انتي لساا مش بقيلك 3 ساعات بدء شغل ، بس لاء ياستي ماحصلش منك اي تجاوزات
فرح بطمئننا (وهي تبعد نظرها عنه بعد ان جذبهاا صوته الحنون : طيب خير يافندم
كريم : بصي يافرح انا هعرض عليكي عرض ، وليكي حريه الاختيار انك توافقي وصدقيني هو ملهوش دعوه بالشغل
فرح (وبدء القلق يمتلكها مره اخري : عرض معايا انا
كريم بتنهيده : تتجوزيني
فرح بدهشه : نعم ، حضرتك بتقول ايه (عن اذنك شكل حضرتك فاكر اني واحده رخيصه وعادي انك تلعب بيها يومين 
كريم : انتي فاهمه غلط ، احنا هنتجوز علي سنه الله ورسوله(بس لفتره معينه
فرح بحده : طبعا عرضت عليا العرض ده عشان انا بنت علي قد حالها وهتوافق بي اي حاجه ، ماهو طبعا حضرتك مين وانا مين (عرضك مرفوض يا استاذ كريم 
كريم بحده وهو يمسك يدها : استني انا لسا مخلصتش كلامي (وبدء كريم يعرض عليها الطلب 
.................................................. ..............
هاا ياستي فهمتي اسبابي وعرفتي ليه انا بطلب منك كده (وصدقيني هديكي الي انتي عايزاه وهيكون جواز علي ورق بس
فرح بحده : انا مش رخيصه يا استاذ كريم ، ولولا اني محتاجه شغلك كنت سيبته فورا بس فتره مؤقته لحد مالاقي شغل .. عن اذن حضرتك
تركته فرح وهو ينظر لها بذهول فكيف لفتاه في حالتها هذه ترفض عرضه 
.................................................. ............
كانت فرح تقص ما حدث لهاا لصديقتها مي ببكاء
هو شايفني ايه يامي شايفني رخيصه اووي كده ، ده بيقولي اتجوزك لفتره وهديكي الي انتي عايزاه ولما تتخرجي هعينك في الوظيفه الي انتي عايزاها في الشركه بس نتجوز لفتره (عشان وصية عمه
مي وهو تربط علي كتف صديقتها بأسي : لولا اني عارفه انك محتاجه الشغل عنده اووي ، كنت هقولك سيبي الشغل
فرح بحزن : ليا رب هو الكريم (انا هدور علي شغل تاني وبكره هروح اسحب ورقي ، العالم ده احنا مالناش دخل بيه كله فلوس وصفقات ، احنا بالنسبالهم ولا حاجه فاكريني انهم يقدروا يشترونا
مي : طيب يلا بقي كلي ، ماما هتزعل اووي لو مأكلتيش وهتجي تضربنا احنا الاتنين
فرح بأبتسامه حزينه : حاضر هاكل اه
.................................................. ...........
انت طلبت منها كده ياكريم 
كريم : اه ورفضت، بالرغم اني عرضت عليها اي مقابل هي عايزاه
عمر : مش كل الناس ياصاحبي تقدر تشتريها بالفلوس ، في ناس مهما كان فكرامتها عندها اغلي بس يمكن معظم الي اتعملت معاهم اهم حاجه عندهم الفلوس (فعشان كده معرفتش تميز بين الي كرمته عنده اهم وبين الفلوس هي الاهم حتي لو هيبقي عبد ليها
كريم بأسي : لو شوفت وهي بتكلمني ، كانت الدموع هتنزل من عنيها بس كانت بتحاول متبينش اني جيت علي كرامتهاا وجرحتها بالشكل ده، ده يمكن متجيش الشغل بكره وهيكون بسببي انا
عمر : ياسيدي ياسيدي شكلها أثرت فيك
كريم : فعلا اثرت فيا ، يمكن زي ماقولت مقبلتش حد كده ، معظم الي بشوفهم اهم حاجه الفلوس وبس حتي لو هيبيعوا نفسهم عشانهاا 
.................................................. ........................
عادت فرح الي منزلهاا.. وعندما وصلت الي باب المنزل وجدت (هدومها وكتبها ملاقاه علي الارض.. وكريمه تخرج اليها من باب المنزل
كريمه بشر : يلا ياحلوه كده من غير مطرود شوفي حالك أنا استنيت عليكي اه اكتر من اسبوع احتراما بس للراجل الي كان جوزي .. بس البيت بيتي وانتي شوفيلك مكان تاني تعيشي فيه
فرح بحده(وقد جاء بعض الجيران بعد سماع صوتها : انتي بتقولي ايه البيت بيت بابا بيتك أزاي 
كريمه : هو انا مقولتلكيش ، ابوكي قبل ما يموت كتبلي البيت بأسمي ..والعقد اه (وكفايه الكام يوم الي استحملتك فيهم وبكده يبقي معدنيش العيب 
كان الجيران ينظرون علي هذه الفتاه المسكينه ويشفقون عليهاا (ولكن ما بأيديهم حيله 
فرح بحزن : طيب هروح دلوقتي فين ، حرام عليكي ياشيخه (انا مش مصدقه ان بابا كتبلك البيت 
كريمه بقسوه : روحي في ستين دهيه (مش كفايه فضلت مستحمله ابوكي كل ده ... ثم اغلقت الباب في وجهه بدون رحمه 
فرح :انا هروح فين طيب دلوقتي يارب(يـــــاربـــ انا ماليش غيرك
.................................................. ................
مالك يافرح فيكي ايه (ومالك معيطه كده ايه الي حصلك ما انتي كنتي مروحه من عندي كويسه .. اوعي تكون الست ديه عملتلك حاجه
فرح ببكاء وهي تقص علي صديقتها ما حدث 
مي : ربنا ينتقم منهاا ... وبدأت تحضن صديقتهاا بحزن علي حالها
فرح : انا اسفه يامي انا عارفه اني بتقل عليكي ، بس انتي عارفه انا ماليش ولا عمام ولا خوال ولا حتي خالات (ماما مكنتش من هنا ومعرفش لينا قرايب .. وقرايب بابا اصلا معرفش عنهم حاجه من سنين 
مي : متقوليش كده يافرح (يلا تعالي استريحي وبكره نبقي نشوف هنعمل ايه مع الست ديه
.................................................. .........
ظلت فرح طوال الليل تفكر في حالها فماذا ستفعل (فلو تحملها احد اليوم فلن يتحملهاا بعد ذلك والي اين ستذهب وكيف ستعيش فالعمل قد قررت تتركه، ومعاش والدهاا لا تعلم متي ستأخذه واذا أخذته فأين المكان الذي ستعيش فيه ... ثم بدأت في البكاء علي حالهاا
.................................................. ..................
فرح بحزن : ممكن أقابل أستاذ كريم 
رندا وهي تنظر لهاا بنظره كرهه : أستاذ كريم مش موجود ومش هيجي النهارده
كان يسمعها في هذه اللحظه احد العاملين 
بعد أن تركتها وفرح وذهبت 
يا أنسه يا أنسه 
فرح : نعم ، حضرتك بتنادي عليا
العامل : أه يابنتي ، ده عنوان فيله أستاذ كريم (هو النهارده مش جاي وممكن بكره كمان عشان عمه تعبان اوووي 
فرح بأمتنان : بجد متشكره اوووي
العامل بأبتسامه : العفو يابنتي ... ثم تركها وذهب 
.................................................. .
كانت تقف امام هذا القصر وهي لا تعرف اهذا القرار صح ام خطئ... ولكن الظروف اجبرتها علي هذا القرار ولم يوجد بيدهاا شئ سوا ان توافق علي عرضه (فهو وعدها بأنها ستكون فتره مؤقته وسيكون مجرد زواج علي ورق فقط ...
فرح وهي تسأل الحارس : كريم بيه موجود
الحارس : كريم بيه خرج من بدري وفي هذه اللحظه ...
فرح وهي تسأل الحارس : كريم بيه موجود
الحارس : كريم بيه خرج من بدري وفي هذه اللحظه ...
وقفت سياره أمام بوابه الفيلاا وخرج منهاا شخص ما
كريم بأستغراب وهو ينظر لفرح.. وقبل ان يسألها عن سبب وجودها هنا
فرح (وهي تخفض رأسها: انا موفقه يا أستاذ كريم علي عرضك
كريم بأستغراب شديد (فمن يراهاا أمس لا يظن انها ستوافق فحقا أنتي فتاه عجيبه : طيب تعالي أدخلي معايا الاول .. عشان نتكلم ونتفق
فرح بألم : حاضر
.................................................. ..................
تقريبا كده الامور بقيت واضحه ليكي (أحنا هنعيش هناا مع والدتي بس محدش طبعاا هيعرف حاجه عن الاتفاق ده مفهوم
فرح وهي تهز له رأسهاا بالموافقه (بس ممكن اسالك سؤال
كريم بتنهيده : اتفضلي 
فرح : اشمعنا انا ، مافي بنات كتير تتمناك وكمان ممكن حياتك تستمر معاهم ويكونوا برضوه من مستواك
كريم (وهو لا يعرف ماذا سيقول لها .. ولكن قطع شروده تلك صوت هاتفه..
تمام ياعمر .. ساعه بالكتير هكون عندك
كريم (وهو يندهه علي الخدمه :يا ام محمد
ام محمد(وهي تنظر لفرح وتقترب من كريم وبهمس: مين البنوته الحلوه ديه
كريم بهمس: هتعرفي بعدين... ممكن بس تهتمي بيهاا وتفضلهاا اوضه خاصه بيهاا
ام محمد : من عنيه يابني ... ثم اقتربت من فرح (تعالي معايا يابنتي
فرح وهي تنظر لكريم باستغراب لما يحدث
كريم : روحي معاهاا متخافيش 
فرح : لاء انا هروح ... وهبقي اجي لحضرتك بكره في الميعاد
كريم بحده : انسه فرح ... اتفضلي مع الداده(هتوريكي الاوضه الي هتقعدي فيهاا ...... ثم تركها وذهب دون ان ينتظر ان يسمع ردها
.................................................. .............
أنتي فين يافرح ...انا صحيت من النوم ملقتكيش وماما قالتلي انك خرجتي من بدري
فرح وبدأت تقص علي مي صديقتهاا ما فعلته
مي : انتي اكيد اتجننتي ، بعتي نفسك يافرح
فرح بدموع : مكنش عندي حل غير كده يامي ، قوليلي اعمل ايه بعد ما مرات بابا طردتني .. هعيش فين
مي : طيب انتي بتعملي ايه عنده دلوقتي ..
فرح (ومازالت تبكي : ملحقتش اعترض سبني ومشي (مش عارفه يامي ..وفي هذه اللحظه دخلت ام محمد
فرح : انا هقفل دلوقتي وهكلمك تاني .. واغلقت فرح الهاتف دون ان تسمع رد مي
ام محمد بأبتسامه جميله :انا جبتلك حاجه تاكليها شكلك ماكلتيش من الصبح يابنتي 
فرح :لاء متشكره انا مش جعانه ، بس هو استاذ كريم هيجي امتا
ام محمد لتطمئنها :زمانه علي وصول
.................................................. ..............
انت بتقول ايه ياكريم وفقت وكمان عندك في البيت ..
كريم : انا زيك برضوه أستغربت
عمر: ازاي توافق وبالسرعه ديه ، طيب ورفضت ليه من الاول
كريم : صدقني مش عارف ، المهم انهاا وفقت وهي فتره عشان وصية عمي وكل واحد يروح لحاله
عمر : يعني هتتجوز واحده متعرفش اصلها ولا فصلها 
كريم : مجرد وقت ياعمر وكل واحد هيروح لحاله ، وكمان انت عارفني انا المظاهر ده مبتفرقش معايا
عمر : عارف بس لازم تسأل عنهاا برضوه
كريم : المهم دلوقتي بكره تجهز كل حاجه والاجراءات عشان كتب الكتاب
عمر : بتقول ايه ..بالسرعه ديه
كريم وهو ينهض من مكانه .. : ايوه
.................................................. ....................
عايزك تعرفلي أصل البنت ديه بأسرع وقت فاهم ياصالح
صالح : حاضر يامحمودبيه
الطبيب : يامحمودبيه المفروض متتعبش ولا تجهد نفسك في الكلام أحنا مصدقنا ال 48 ساعه عدوا علي خير
محمود بتعب : انا كده كويس.... ثم نظر لصالح لكي يغادر ويفعل ما أمره بيه
.................................................. .................
في المساء...
كانت فرح تنتظر عودة كريم الذي تأخر وتركها بمفردهاا
عندما سمعت صوت سياره... ذهبت الي الشرفة وجدته يهم بالدخول
فذهبت اليه سريعاا
فرح : استاذ كريم ممكن تروحني .. انا عايزه امشي من هنا
كريم : أظن يا انسه فرح احنا خلاص أتفقنا علي كل حاجه 
فرح : اه احنا اتفقنا .. بس أنا وجودي هنا بصفة ايه
كريم (وهو يقترب منها ويرفع وجهه الذي دائماا تخفضه عندما تتحدث اليه : بصفتك هتبقي مراتي
فرح (وهي تبتعد عنه : لحد ما هكون مراتك ... يبقي لازم امشي دلوقتي
كريم وهو ينظر لهاا بشده : هتروحي فين (أظن أن مرات باباكي طردتك واخدت البيت .. وانتي دلوقتي عند مي صاحبتك واظن انك الافضل تبقي هنا
فرح (والدموع بدأت تسقط من عينيها : مش مهم هروح في اي حتي (ثم نظرة له بابتسامه حزينه جعلت قلبه لاول مره يخفق : ربنا موجود .. بس سيبني اروح ، مينفعش اقعد هنا
كريم : علي فكره .. أنا مش عايش لوحدي والدتي هناا (غير الخدم... يعني أنتي مش لوحدك ... تصبحي علي خير يا انسه ثم تركهااا وصعدا الي غرفته
.................................................. ................
في الصباح...
كان كريم يجلس علي طاولة الفطور بعد أن ذهب الي والدته وطمأن علي صحتهاا 
ممكن ياداده تنادي فرح ...
كانت فرح مستيقظه لم تنم .. فكيف تنام بعد ماحدث امس
فرح بعد أن انهت صلاتها : اتفضل ادخل
ام محمد :تعالي يابنتي كريم عايزك
نهضت فرح معاها .. وذهبت اليه
كريم (وهو لا ينظر لها : تعالي افطري
فرح : لاء متشكره ماليش نفس
الداده (ام محمد): ديه مأكلتش حاجه من امبارح يابني
كريم وهو ينظر لهاا : اتفضلي كلي عشان عايزك في المكتب .. ثم تركها وذهب الي مكتبه
بعد انهت فرح فطورهاا (الذي كان مجرد لقمه فقط .. ذهبت اليه
كريم(وهو يمسك بعض الاوراق ويعطيها اليها : ديه بنود الصفقه الي بينا
فرح بأستغراب : صفقه!!(فرح لنفسها ياا يعني اجمل لحظه لاي بنت ممكن تعيشها .. انا بعيشها كصفقه.. تنهدت فرح بضيق ثم امسكت الورق ونظرت اليه
كان كريم ينظر اليها وينتظر ردها
فرح(وهي تحاول تمسك دموعهاا: الي انت شايفه اعمله (بس اهم حاجه يكون جوازنا علي ورق بس ... وبعد سنه نطلق
كريم بأبتسامه : متقلقيش (دلوقتي احنا متفقين علي كل حاجه ..وبكره ان شاء الله هنكتب كتب الكتاب (اه صحيح انا كلمت بن عم باباكي وطلبت ايدك منه وهو هيكون موجود ... 
وقبل انا يغادر ... ممكن مي صاحبتي تكون معايا بكره
كريم بأبتسامه : ممكن ..
وقبل ان يغادر : اه صحيح انا عارف ان والدك لسا مكملش اسبوعين علي وفاته .. بس مضطرين نتجوز بسرعه
فرح بحزن (وكانها تريد ان تقول له .. حزني و فرحي مش بيفرق مع حد 
.................................................. ..............
بعد ان أنهي مراسم كتب الكتاب 
عمر: مبروك ياكريم
كريم: الله يبارك فيك
عمر (وهو يقترب منه : صعبانه عليا أووي البنت ديه انا واثق أن في حاجه أجبرتها علي كده
كريم بتنهيده وهو ينظر اليهاا ...
عمر: بس بجد شكلها بنوته محترمه
كريم بحده : عمر ..
عمر بضحك : خلاص ما انا عارفك ...
كانت مي بجانب صديقتها تطمئنها
مي : مش عارفه اقولك ايه (غير خلي بالك من نفسك ،ولو احتجتيني هتلقيني جنبك ...
فرح (بحزن تحاول ان تداريه : ربنا يخليكي ليا يامي
وفي هذه اللحظه جاء اليها كريم 
كريم :يلاا يافرح ..
فهمت فرح مايريده وذهبت معه بعد ان تركت مي
كانت مي تتابع صديقتها بحزن..
متخافيش كريم عمره ما هيأذيها تأكدي انها في أمان معاه
مي بتمني:يااريت
ثم نظرت الي من يحدثهاا فوجدته عمر صديق كريم..أستأذنت منه ورحلت
.................................................. ............
كان عمه ينظر له وهو مبتسم(فالان بدء يشعر بأنه اذا فارق الحياه فانه سيفارقها وهو مرتاح...
محمود بتعب : ممكن تسبني أنا وفرح ياكريم لوحدنا
نظر له كريم .. ثم التفت لفرح وهز لها رأسه ليطمئنها
محمود بتعب : تعالي يابنتي قربي..اكيد أنتي دلوقتي متفجأه من الي بيحصل وبتقولي أزاي ان انا كمان رحبت بكده
عارفه يااا
فرح بأبتسامه : فرح .. اسمي فرح
محمود: أسمك جميل أووي 
انا الي اصريت علي كريم انه يعمل كده (خايف ينسي عمره ويلاقي الزمن بيجري بيه وميتجوزش ... (ومتفتكريش اني مسألتش عليكي (علي فكره انا عرفت يوم ماعرض الطلب عليكي وعرفت انك رفضتي وعارف انك وافقتي ليه علي عرضه عشان كده انا رحبت بالجوازه ديه ..
كانت فرح تنظر له بأستغراب ، فكيف عرف سبب موافقتهاا
محمود : متستغربيش انا اه صح بين الحي والموت ، بس لسا فيا روح (دلوقتي هتقوليلي ازاي عرفت ظروفي واني مش من مستواكوا ووفقت بيا 
لان ببساطه عرفت ان الفلوس مش كل حاجه (عمر ما الفلوس هتخليكي سعيده ومرتاحه ... الفلوس معملتليش حاجه لما مراتي ماتت وبنتي كانت مريضه ومعرفتش انقذهاا وبرضوه ماتت في عز شبابهاا.. انا واثق ومتأكد انك هتقدري تسعدي كريم وهتكوني ليه نعمه الزوجه (انا صح كبرت وعجزت .. بس بعرف كويس افهم الناس من عيونها ... خلي بالك من كريم يافرح (وصدقيني هيجي اليوم الي جوازكم هيتحول لحقيقه مش صفقه
نظرت له فرح بدهشه فكيف عرف امر الصفقه ..
محمود بأبتسامه متعبه : عارف اتفاق كريم معاكي (كريم عمل كده عشان يرضيني .. بس انا كنت واثق من اختياره .. وانا متأكد انه اختار صح
توعديني يفرح تخلي بالك منه وتقفي جنبه
فرح (وهي مازالت لا تستوعب ما تسمعه : بس انا مجرد فتره في حياته وهتنتهي
محمود : اوعديني يافرح
فرح (وبدون ان تشعر : أوعدك
ثم غادرت فرح المشفي ... وهي تشعر بأنهاا في حلم لا تعرف متي وكيف ستصحو منه ..وماذا سيحدث لها في تلك الحياه الغريبه التي فرضهاا القدر عليها..
كانت تجلس بجانبه في السياره(وهي شارده في شريط ذكرياتها المؤلمه منذ وفاة والدتها .. نعم فهي لم تكن تعيش عيشه مرفهه ولكن وجودها وسط والديها كانت السعاده بما فيهاا واحست بذلك عندما فقدت احداهما.....كانت تري كريمه وهي تعامل ابنتها بحب ، اما هي فكانت مثل الخادمه ... لزوجة اب لا يوجد في قلبها اي نوع من الرحمه.... ولكن مع هذا كله كانت تشعر بأنه يوجد خيط من الامل ولابد ان تصبر مهما كان 
فرح بتهيده :ياتري حياتي هتكون معاك ايه ياكريم ،اكيد هتشوفني دايما أنسانه رخيصه بس صدقني انا مش كده ،بس الظروف كانت اقوي مني
كريم بأبتسامه: أحم أحم ، علي فكره احنا وصلنا
فرح: هو انا هعيش هنا
كريم :هتعيشي معايا انا وولدتي 
.................................................. ..........
كانت تعرف مكان الغرفه التي مكثت بها من يومين (وعندما سمح لها بالصعود توجهت الي تلك الغرفه
كريم (وهو يمسك يدها : لاء مش هتقعدي هنا تاني
فرح بأستغراب ثم اخفضت رأسها: طيب انا هقعد فين..لو مش حابب اني اعيش هنا ممكن تشوفلي اي مكان وانا صدقني مش هزعجك لحد ما السنه تخلص ولا هضايقك
كريم بأبتسامه(وهو يدخلها غرفته: لاء هتعقدي هنا في غرفتي (اظن اننا متجوزين
فرح بخوف: بس احنا متجوزين علي الورق بس ، وده كان اتفقنا...ثم بدأت دموعها تنثاب علي وجنتيها 
كريم (وهو ينظر لها بأشفاق:متخافيش يافرح مش هلمسك .. بس شئ طبيعي مدام احنا متجوزين لازم نكون في نفس الاوضه ... عشان محدش يشك انا قولتلك مش عايز حد يعرف بالموضوع ده غير مي صاحبتك وعمر صاحبي وبس(طبعا لم يكن يعلم كريم بأن عمه يعلم بهذا الامر
فرح بأرتباك: يعني هنقعد سنه كامله مع بعض في نفس الغرفه
كريم : ايوه مضطرين لكده 
فرح:طيب مافيش حل لغير كده
كريم بضحك :ياستي هنبقي زي الاخوات متقلقيش
فرح ببرائه: ماشي خلاص ، طيب انا .. وقبل ان تكمل كلامها وجدت كنبه حجمها مناسب للنوم عليها .. ذهبت اليها انا هنام هنا 
كريم :لاء طبعاا انتي هتنامي علي السرير، وانا هنام هنا
فرح :بس ديه اوضتك انت .. والمفروض ده سريرك(معلش يا استاذ كريم كده احسن
كريم بضحك :علي فكره كلمة استاذ ديه لو اتقالت قدام اي حد (مش هتكون لطيفه هاا... وكمان انا بقول فرح عادي اه يبقي انتي تقولي كريم
فرح بخجل: حاضر
وقبل ان يخرج كريم من الغرفه :اه نسيت اقولك انا جبتلك هدوم يارب يعجبوكي ..ويطلعوا مقاسك
فرح بخجل : متشكره اووي (بس انا هدومي عند مي ممكن اروح اجبها
كريم (لكي لا يجرحها اكثر من ذلك ويشعرها بفقرها :ممكن ..بس مش النهارده بكره هخلي السواق يوديكي ...ثم تركها ورحل
.................................................. ...........
انت بتقول ايه ياكريم .... انا مش مصدقه الي عملته تتجوز من غير معرف.. اظاهر عشان بقيت عاجزه فبقيت اخر من يعلم اي حاجه في البيت ده
كريم (بأشفاق علي والدته وهو يمسك يدها ويقبلها:سامحيني ياماما ... وبدء يقص عليها ظروف تلك الفتاه (طبعاا وهو يخبرها بأنه يحبها من فتره ولكن كان يخبئ تلك المشاعر لكي تأتي الفرصه ليخبرها هي وعمه بهذا ليتزوجها ولكن ماحدث لهاا جعله يتعجل بالزواج بهاا...
أمينه بأشفاق:ياحببتي يابنتي .. شكلها عانت كتير في حياتها (ثم نظرت لأبنها نظره يعلمها تمام 
اوعي تكون عملت كده بسبب ضغط عمك عليك عشان تتجوز
كريم بحب : ما انا قولتلك انا بحبها بس كنت مستني بس الفرصه وكنت هقولكم
امينه(وهي تعلم تماما بأن في هذه الزيجه امر ما ولكن : مبروك ياحبيبي ربنا يسعدك ، هي فين عايزه اشوفهاا
.................................................. ..
كانت تجلس في تلك الغرفه وهي تشعر بالأرتباك ،فكيف ستنام معه في نفس الغرفه
فرح بتنهيده:لازم ترضي بأي وضع يافرح لحد ما الظروف تسمح وتلاقي اي مكان تعيشي فيه ...ثم تذكرت امر العمل فقررت ان تطلب منه ان تعمل عندما يأتي
في هذه اللحظه جاء كريم
كريم :تعالي يافرح... ماما عايزه تشوفك
فرح بأرتباك:عايزه تشوفني انا ... لو هسببلك مشاكل انا ممكن امشي
كريم بحده: مش كل ما قولك حاجه تقوليلي لو هسببلك مشاكل ممكن امشي (انتي ناسيه انك مراتي
فرح (وبدأت دموعها تتساقط بسبب حدته تلك فهو لا يعلم ما بداخلهاا من شعورها بكونها عبئ علي احد نعم هو زوجها ولكن هي مجرد صفقه له فقط 
كريم بأسف بعد ان رأها تبكي :انا اسف متزعليش 
يلا بقي ماما مستنياكي ومتقلقيش امي ست طيبه وهتحبيها....
ذهبت معه فرح وهي تشعر بالخوف من رد فعل تلك السيده عندما تعلم بأن أبنها تزوج من أبنه عامل كان عنده (فهي تعلم تماما ان هذه الطبقه لا تنظر لهم سوا انهم خدم لديهم فقط .... ولكن
.................................................. ........
أمينه بأبتسامه جميله زادت من جمالها فبرغم من كبر سنها فهي مازالت تمتاز بالجمال:تعالي ياحببتي
فرح بتعجب من معاملة تلك السيده !!
لاحظت امينه ذلك (فأرادت ان تهدء من خوفها تلك
اسمك فرح صح .. يرضيكي يافرح ابني يكون بيحب بنوته بالجمال ده ومش يعرفني عليها غير دلوقتي وكمان يتجوزها من غير ما اعرف وافرح بيه(لم تحب امينه ان تتحدث عن ظروفهاا فهي كانت ايضا من طبقه فقيره وتعلم تمام كيف تحافظ علي شعور غيرهاا .. فبرغم من انها عاشت في وسط تلك الطبقه 30 عاما الا انها مازالت تنتمي لتلك الطبقه ولا تشعر بالحرج بأنها لم تكن عائله ثريه ذات حسب ونسب ...فهي كانت تعمل سكرتيره عند والد كريم واحبهاا واتزوجها بالرغم من رفض اهله الشديد لتلك الزيجه ...
فرح لنفسها :بيحبني ..ههههههه يعني هيقول لوالدته اني مجرد صفقه بالفلوس
فرح بأبتسامه حب لتلك السيده الحنونه: حضرتك ليكي الحق تزعلي .. ثم نظرت لكريم (بس الظروف اضطرتنا نتجوز بسرعه
امينه بتفهم : انا هسمحه بس عشانك انتي ... ثم نظرت لكريم (لو عليك انت كان هيكون ليا معاك تصرف تاني
أبتسم كريم .. لمعاملة امه تلك (فهو دائما يشعر بالفخر بأن تلك السيده امه .. فهي دائما تحكي له عن حياتها السابقه قبل ان تتزوج والده....فلهذا كان يعلم تماما بأنها لن تعترض عن فرح 
أمينه : هاا بقي كريم هيضحك عليكي ولاهيفسحك 
فرح بأرتباك وهي تنظر لكريم (ولكن تذكرت امر امتحاناتها التي اقتربت : اصل امتحاناتي قربت ..ولازم اذاكر.
امينه بحب : مدام كده خلاص أجلوها دلوقتي ... وبعدين سافروا عشان تقضوا شهر العسل
فرح بأرتباك شديد : ان شاء الله
أمينه(وقد شعرت بخجل فرح : روحوا بقي ياحبايبي استريحوا ..
.................................................. ..
انت بتقول ايه اتجوزت ... يابنت الايه انا عارفه البت ديه مش ساهله (واكيد كانت عارفاه من بدري ومش بعيد كانت علي علاقه بيه
محسن (بن عم والد فرح : حرام عليكي ياشيخه (ده عرض ولايه وانتي عندك بنت
كريمه وهي تلوي شفاهه : انا بنتي متربيه احسن تربيه
محسن (في باله : ماهو باين ، انا مش عارف عبدالله كان متجوزك ازاي ..
علي العموم ياست ام ياسمين انا قولت اقولك يعني عشان يكون عندك خبر .. ثم تركها وذهب (وهو يشعر بالشفقه علي فرح .. من كلام تلك السيده 
كريمه : اتجوزت وكمان واحد غني (اه يابنت ..........
.................................................. ......
كانت فرح تشعر بالأرتباك وهي تجلس معه في نفس الغرفه
فرح : هو انا ممكن ارجع الشغل تاني
كريم (وهو يتابع عمله من خلال حاسوبه الشخصي .. ولكن عندما جاءت سيرة العمل ترك ما بيده : طول ما انتي مراتي مافيش شغل .. انتي دلوقتي مسئوله مني واي حاجه تحتاجيهاا فأكيد تطلبيها مني فاهمه .. وكمان ركزي في مذكرتك امتحاناتك قربت خلاص
فرح : بس انا عايزه اشتغل ... انا مش عايزه احس اني عبئ عليك ولا علي حد
كريم بحده : وانا قولت مافيش شغل
فرح لنفسها : ايه الشخص الغريب ده شويه يبقي حنين وشويه صارم، وفي هذه اللحظه رن هاتف كريم
كريم انت بتقول ايه انا جاي حالاااا ...
فرح بقلق : هوفيه حاجه حصلت..ولكن كريم خرج سريعا دون ان يرد عليها
..................................................
كان كريم يدخل الي المشفي وهو يجري... وعندما وصل
الطبيب بأسف : الباقيه في حياتك يا أستاذ كريم
كان هذا الخبر صادمه كبيره عليه (فالأن قد شعر باليتم الحقيقي .... 
مرت ايام العزاء بثقل علي الجميع .. كانت تنظر فرح علي كريم بحزن (فهي تعرف تلك الشعور تماما .. فياله من شعور قاسي عندما تفقد اعز الناس الي قلبك 
كريم وهو يجلس علي السرير بتعب : ممكن يافرح تسبيني لوحدي
هزت فرح له رأسها وغادرت الغرفه
كريم بدموع قد حاول ان يحبسها .. ولكن الان أبت ان تستمر محبوسه : انا نفذتلك رغبتك ياعمي كده تسبني وتروح ، اتجوزت عشان ارضيك .... وأنفذلك رغبتك وكأنك كنت مستني اني انفذهالك
.................................................. ..........
بعد ان تركته فرح .. لم تكن تعرف الي اين ستذهب
خرجت الي حديقه الفيلا وظلت تسير (وهي تفكر في حالها فالأن قد مات عمه الذي فعل من اجله هذه الصفقه ... فماذا سيحدث لهاا هل سيتركها كريم .. بعد 4 ايام زواج ولكن هذا من حقه (لماذا يعيش معاهاا .. فهي لا تعني له شئ وكيف تعني له وهي مجرد صفقه... 
قررت فرح ان تذهب اليه وتخبره (بأن هذه الزيجه لا بد ان تنتهي وهي لا تريد منه شئ يكفي انه أستضافها في بيته تلك الايام .. ولم يجرحها بأي كلمه 
كانت فرح تهم بالصعود الي اعلي... ولكن استوقفها حديث بعض الخدم
احدي الخادمات: يعني البنت ديه مرات كريم بيه .. طيب اتجوزها امتاا؟؟
الاخري: اكيد واحده هيتسلي معاهاا كام يوم (بس الصراحه طلعت نحس عليه جات من هنا وعمه مات من هنا
الاخري: بس يتسلي معاها ازاي وهو اتجوزها (اه يابختها 
الاخري : يابنتي اكيد مقدرش عليها فقال يتجوزها
الاخري : بس كريم بيه مش كدا (ده شخص محترم
الاخري : ما يمكن هي الي تكون مش محترمه (ولافت وضحكت عليه عشان يتجوزها .. يابنتي هو في حد يتجوز بالطريقه ديه وبالسرعه ديه اكيد الموضوع في حاجه
الاخري : خلاص بقي ملناش دعوه .. خلينا في حالنا
كانت فرح تسمع هذا الكلام وهي تبكي في صمت (ولكن لو يعلمواا السبب لأشفقوا عليهاا ... ولكن طبيعتنا كبشر نجرح غيرنا ونتهمه بأبشع صوره دون ان نسأل او نفكر للحظه لماذا أضطر لفعل ذلك ...
أكملت صعودها الي اعلي والدموع تملئ عينيها وفي هذه اللحظه صدمت بشخص ما
ام محمد : مالك يافرح بتعيطي ليه 
فرح (وهي تحاول ان تمسح دموعها : لاء ابداا بس عيني وجعاني شويه
أم محمد (وهي تربط علي كتفها بحنان : طيب روحي ياحببتي خليكي مع جوزك .. خليكي معاه في محنته واقفي جنبه..... ثم تركتها وذهبت
وفي هذه اللحظه تذكرت طلب عمه منها (أوعديني يفرح تخلي بالك منه وتقفي جنبه
فرح بتنهيده ........
حاضر ان هقف جنبه لحد لما يقدر يخرج من الازمه ديه (وبعدين ابعد عن حياته واخرج منها تماماا ..
ثم قررت الذهاب الي امينه (لتطمئن عليها اولااا ....
كانت أمينه تنظر الي البوم صور يجمعها بزوجهاا وتبكي في صمت، فقدكان بالنسبه لهاا كل شئ .. كانت تحبه بشده بل تعشقه بجنون(بالرغم من انه كان دائما مشغول بعمله ولكن كانت تقدر ذلك وتقف بجانبه يكفي انه طيلت حياتها معاه لم يجعلها تشعر بالنقص بل كان لها نعم الزوج والحبيب والاخ والاب وكل شئ
في هذه اللحظه طرقت فرح الباب
أمينه (وهي تمسح دموعها: تعالي يافرح
فرح :حضرتك كنتي بتعيطي ثم أقتربت منها وجدتها تمسك البوم صور يجمعهاا بشخص يشبهه كريم بشده
أمينه بأبتسامه: ده أبو كريم
فرح بأبتسامه :كريم شبهه جداا
أمينه بحب : عارفه انا كل ما ببص لكريم بفتكر احمد .. ولم كريم اتجوزك شوفت فيكي نفسي 
عارفه يافرح بالرغم ظروف كتير كانت بتمنع جوازي من ابو كريم ، بس هو مكنش بيستسلم وحارب كل الظروف ديه واتجوزني.. ثم بدأت تتذكر تلك اللحظات بدموع (كان ديما محسسني اني غاليه اووووي .. بالرغم من فرق المستوي الي بينا بس كان ديماا بيعملني كملكه .... ثم ابتسمت لفرح بحزن (ساعات القدر بيعوضنا بحاجات جميله ... وكان احمد اجمل هديه القدر اديهاني ....
فرح بحب :يااا حضرتك كنتي بتحبي اوووي كده
أمينه بحب :وهفضل احبه لحد ما اروحله
فرح :بعد الشر عليكي (ربنا يخليكي لينا
أمينه بأبتسامة حب :انتي طيبه اووي يافرح ..ثم ابتسمت امينه لها بحب (يلا روحي لجوزك .. متسبهوش لوحده الفتره ديه هو محتاجك
.................................................. .................
كان كريم يهم بالخروج من الغرفه ...
فرح : هو انت خارج
كريم بحده (ودون ان يشعر : ايوه .. ولا انتي عايزاني أستأذنك ألاول قبل ما اخرج ....
فرح (وهي تحاول ان تحبس دموعهاا : بس انا مكنش قصدي حاجه ..... بس انت شكلك تعبان بلاش تخرج
كريم بحده:شئ ميخصكيش... وطول ما انتي عايشه هنا متسأليش عن حاجه فاهمه
فرح (وهي تخفض رأسها : حاضر
تركهاا كريم وأغلق الباب خلفه بشده
نظرت فرح علي الباب بعد خروجه وظلت تبكي
فرح ببكاء: وانتي كنتي فاكره هيعملك ازاي ما اكيد هيعملك كده انتي واحده مشتريها بفلوسه ... يعني مجرد بيعه وبس 
.................................................. .....................
مش قادر ياعمر .. موت عمي كسرني اووي بعد موت بابا 
عمر : أدعيله ياكريم صدقني كله الي هو محتاجه دلوقتي هو دعائنا وبس
كريم بحزن : ربنا يرحمك ياعمي ...ثم نظر لعمر بأسي (أنا عايز ابني ملجئ للأيتام .. وتكون صدقه ليه هو وبابا 
عمر بأبتسامه : شوف أمتا عايز تبدء في التنفيذ وانا هكلم المهندسين ونبدء
كريم : من بكره ... وفي هذه اللحظه تذكر غضبه علي تلك اليتيمه التي نهرها بشده بدون ذنب 
عمر :انا عارف انه مش وقته .. بس انت هتعمل ايه مع فرح (هتفضل متجوزها سنه .. ولا هتطلقهاا 
كريم : مش عارف ياعمر خايف اظلمهااا ... النهارده اول مره احتك بيهاا بعد ما أتجوزتها وعملتهاا وحش واتعصبت عليهاا (وهي مالهاش ذنب حاسس اني هظلمها معاياا .. بس في نفس الوقت هي صعبانه علياا وعايز اساعدهاا 
عمربحب : ربنا يصلحلك الحال ياصاحبي
.................................................. .............
عاد الي المنزل متأخرا ...
وجدها نائمه علي سجاده الصلاه 
كريم لنفسه وهو ممبتسم :انتي جميله اووي يافرح ،بس خايف اتخدع في برأتك واتوجع تاني .. ثم بدء يتذكر نور
كريم : فرح اصحي 
فرح بخضه : نعم 
كريم : ايه الي منيمك علي الارض
فرح (بدموع وهي تتذكر كلامه معاها :انا اسفه .. انا عارفه اني ماليش حق اسألك عن حاجه .. بس كنت خايفه عليك مش اكتر .....عشان عارفه انك تعبان
كريم : طيب قومي نامي
ذهبت فرح الي مكان نومهاا 
كريم (وهو ينظر لها بتعجب : أنتي هتنامي بالأسدال
فرح بخجل : اه 
شعر كريم بخجلهاا ... الي يريحك (ثم تركهاا وذهب ليبدل ملابسه
كانت هذه اول ليله ينامون معا في نفس الغرفه (نعم فكل منهم له مكانه المخصص ولكن ..
.................................................. ................. 
مرشهرين علي تلك الوضع (كنت فرح تقترب من أمينه فقد شعرت بحنان الام معها الذي حرمت منه ،اما كريم كان دائم المكوث في عمله لا ياتي الا في وقت متأخر واحيانا كثيرا لا يأتي .. كانت فرح تشعر بأنها السبب في ذلك..وفي يوم
جاء كريم غير عادته في وقت ليس متأخر... ولكن ذهب الي مكتبه
كان كريم يضع رأسه بين كفيه ...
كريم (وهو يعتدل من جلسته تلك: تعالي يافرح
فرح : انا عارفه أنك مبقتش تيجي البيت بسببي ، عارفه ان وجودي مضايقك بس لازم ترجع لحياتك الطبيعيه ولازم انا امشي .... ثم اخفضت راسها بأسي (ممكن تطلقني كفايه انك استحملتني شهرين وكتر خيرك بجد .. بس ممكن بس تخليني ارجع اشتغل تاني في شركتك وصدقني مش هقول لحد اني كنت مراتك 
كريم: بس احنا متفقين علي سنه 
فرح : بس انت مش مضطر توقف حياتك عشاني سنه (كفايه لحد كده انك مستحملني 
كريم : امتحاناتك امتا 
فرح : بعد اسبوع
كريم (وهو يأخذ مفاتيح سيارته : يبقي بعد ما تخلصي أمتحاناتك نبقي نتكلم ... ثم تركهاا وذهب 
.................................................. ..............
البنت ديه طيبه اوووي يا ام محمد
ام محمد : عندك حق ياست أمينه... تصدقي ديه ياحبت عيني مش بتاكل خالص لغير لما اغصب عليهااا
أمينه: انا حاسه ان في حاجه بينها وبين كريم والجوازه ديه اكيد فيهاا حاجه.. (ومخبيهاا علياا .. أنا مش عايزاه يظلمها ... كفايه اووي عليها الي عشته
أم محمد : ربنا يهديهم ويصلح بينهم
أمينه بتنهيده : يــــــاربـــــ
.................................................. ............
بصي ياستي خالي شفلك شغل في مطعم كبير بيشتغل فيه 
وقالي أنك هتبتدي من بكره(بس الامتحانات فاضل عليهاا اسبوع ازاي هتشتغلي وتذاكري
فرح : عادي يامي .. المهم لغايت لما اخلص الامتحانات (اكون اقبضت اول مرتب (وشوفلي اي اوضه اعيش فيها
مي : كان نفسي اقدر اساعدك اكتر من كده (بس انتي عارفه ..
فرح بابتسامه وهي تحتضنهاا : ربنا يخليكي ليا يامي
مي بأسف علي حال صديقتها : هو انتوا خلاص اتفقتوا علي الطلاق 
فرح بحزن: قالي بعد امتحاناتك ...هنتكلم ونتفق 
مي : انتي حبتيه يافرح
فرح : حبي ليه مجرد وهم انا عيشاهه هو عمره ما هيفكر فيا ولا هيبصلي ، ده مابقاش يجي البيت بسببي (يعني بالمعني الاصح هو مش حابب وجودي ... 
مي بابتسامه : بكره الي جاي هيكون احلي صدقيني (خليكي عندك ثقه في ربنا
فرح بأبتسامه : الحمدلله .... بس اوعي حد يعرف بموضوع الشغل ده وكويس انه هيكون في المطبخ يعني محدش هيشوفني
بس انتي قولتي من كام لكام 
مي : من الساعه 3 العصر ل 9مساء
.................................................. ............
كنتي فين كل ده يازفته انتي
ياسمين : في ايه ياماما ... ما انا قولتلك هذاكر مع شهد صاحبتي وهتأخر
كريمه بحده : كل ده ياختي الساعه 12 بليل .. شكلي دلعتك كتير 
ياسمين(وهي تحاول ان تمتص غضبها : يعني لو انتي مدلعتنيش مين هيدلعني ياكرمله ياعسل انتي
كريمه : اضحكي يابت عليا بالكلمتين دول 
ياسمين (وهي تقترب من والدتهاا وتقبلها : معاش ولا كان الي يضحك عليكي 
كريمه : صحيح بتشوفي الزفته فرح في الجامعه
ياسمين : يييييييه علي السيره الي تقرف احنا مالنا بيها ما اهي غارت في ستين داهيه واتجوزت 
كريمه : متعرفيش اتجوزت مين
ياسمين : اكيد واحد صايع كانت ماشيه معاه
كريمه : انتي هابله يابت صايع ايه (بقولك واحد غني ومعاه فلوس كتير .. قال صايع قال
ياسمين بضحك : يبقي واحد عجوز قد ابوهاا (اه يلمها من الشارع 
كريمه : غوري يابت من وشي بت غبيه (ياريتك كنتي ناصحه زيهاا
ياسمين بغضب : بكره هتشوفي انا هتجوز مين (ثم تذكرت شادي وابتسمت 
.................................................. .............
وهتفضل عايش بالطريقه ديه ياكريم طول السنه(انت طول الوقت يا أما مسافر في شغل او في الشركه ..
كريم بتنهيده : كده احسن ياعمر لياا وليها
عمر: بس الي بتعمله ده غلط ياكريم ، هي هتفتكر انك بتعمل كده عشان انت مش طايقها في بيتك
كريم : ماهي فعلا حست بكده (وطلبت اننا ننهي الاتفاق ونطلق 
عمر: طيب وانت هتطلقهاا 
كريم :مش عارف بس ده من حقهاا 
عمر: طب بحيث كده ياسيدي مادام فاضل شهر بالكتير وتطلقوا (حاول تعملهاا كويس ياكريم ومتحسسهاش انها كانت مجرد حاجه اشترتهاا ... وخلاص وقتها انتهي 
.................................................. ..............
بدأت فرح أول يوم في عملهاا 
شغلك هيكون في المطبخ فهمه... يلا روحي البسي اليونفورم بتاعك ومش عايز غلطه 
في تلك اللحظه أتت فتاه (يبدو أنها في نفس عمرهاا ..
انتي أسمك ايه..
فرح : أنا اسمي فرح
ساره بأبتسامه : وانا ساره بشتغل هنا برضوه (بس بقدم الطلبات للزباين ...وفي هذه اللحظه دخل نفس الرجل 
ايه انتوا هترغوا يلا شوفوا شغلكم (ثم نظر لفرح نظره محزره خدي بالك ده اول يوم شغل ليكي فاهمه 
هزت له رأسهاا في صمت .. ثم تركهاا وذهب
.................................................. .........
فرح بتعب : يااا اخيرا خلصت شغل
ساره بابتسامه : يا بختك انا لسا معايا ل 11 
فرح بأبتسامه وهي تهم بالمغادره :همشي انا بقي عشان متأخرش
كان كريم ينتظرهاا بغضب شديد (كيف تتأخر لهذا الوقت فالساعه الان اصبحت العاشره ..
.................................................. ..........
دخلت فرح المنزل وهي تعلم تمام ان كريم ليس هنا
همت فرح بالصعود لأعلي ، وعندما فتحت باب الغرفه وجدت كريم يقف امام الشرفه ويدخن بشراسه
كريم وهو يلتفت لها : ممكن اعرف كنتي فين
فرح (وهي تحاول ان تكذب عليه : كنت عند مي صاحبتي
كريم بحده : ومتصلتيش بيا ليه تقوليلي
فرح : ما انا مش معايا رقمك عشان اتصل
كريم بحده : يبقي تستنيني لغايت لما اجي
فرح :ما انا مكنتش عارفه هتيجي امتا
كريم : يبقي متخرجيش فاهمه(واظن اننا لسا مطلقناش
فرح بدموع: حاضر (بس انا عايزه اروح اذاكر مع مي ممكن
كريم :خلي مي تجيلك وكده كده الفيله فاضيه وانا مش هكون موجود...... وقبل ان يخرج علي فكره (انا هسافر اسبوع.. ثم تركها ورحل 
.................................................. ........................
مضي يومين لها في العمل ...
ساره: مستر شادي عايزك يافرح
فرح: عايزني انا ليه وكمان مين ده اصلا 
ساره: يابنتي ما تخافيش ده صاحب المطعم (واكيد يعني عشان يطلب منك شويه اوراق وكده
ذهبت فرح اليه ...كان يتحدث في هاتفه (وعندما رأها.. اشار لها بالجلوس ولكنها لم تجلس 
بعد أن انهي مكالمته ..مش انا شاورتلك تقعدي
فرح وهي تخفض رأسها وتنظر للأرض : كده كويس يافندم (حاضرتك طلبتني
شادي (وهو يقف ويقترب منها ثم بدء يضحك : ههههههههه تصدقي بقالي كتير ماشوفتش بنت بتبص للارض ومكثوفه كده ..ثم بدء يمد يدهه ليرفع وجهه
فرح (وهي تبتعد عنه : عن اذنك .. لما حضرتك تعرف عايزني ليه تبقي ابعتلي
شادي : وهو يمسك ذراعها ويجذبها اليه اكثر ، انا قولتلك تمشي 
فرح (وبدون ان تشعر :صفعته علي وجهه... وذهبت
شادي (وهويضع يدهه علي وجهه : اما وريتك يابنت الايه ...
انت يا زفت يا مجدي 
مجدي : نعم ياشادي بيه
شادي : البنت الي كانت عندي ما تمشيش فاهم وتنزل تخدم كمان علي الزباين فاهم
مجدي : حاضر ياشادي بيه
.................................................. ............
مجدي بحده : أنتي عاملتي ايه خلتي شادي بيه يتعصب كده
فرح بدموع : والله ماعملت حاجه ده هو...
مجدي : بحده أسكتي خالص مش عايز اسمع صوتك (خلصي الي وراكي هنا واطلعي خدمي علي الزباين
فرح : بس انت قولتلي اني هشتغل في المطبخ بس
مجدي : ديه اوامر شادي بيه فاهمه ..لا الا كده يلا من غير مطرود
فرح بدموع : حاضر 
.................................................. .....
أخص عليكي يافرح بقالي 3 ايام مش بشوفك ولا بتجيلي اوضتي
فرح : اسفه والله ياماما امينه .. بس انتي عارفه الامتحانات بعد كام يوم وبذاكر
أمينه بحب : ربنا معاكي ياحببتي , بس انتي وشك ماله بقي اصفر كده وشكلك تعبانه
فرح بأبتسامه: اكيد ارهاق من المذاكره
أمينه : ماشي ياحببتي (علي فكره كريم كلمني وقال هيجي بكره .. هو اتصل بيكي
فرح بأرتباك : أه اتصل بيا..
أمينه(وقد شعرت بأنها تكذب عليها : ماشي (يلا بقي روحي كملي الي وراكي .. ولما تخلصي امتحانات نبقي نرغي كتير مع بعض 
ابتسمت لها فرح بحب ثم تركتها وذهبت (وهي تشعر بالخوف اذا علم كريم انهاا تخرج من المنزل كل يوم دون علمه
أمينه بتنهيده :انا كده اتأكد أنك أتجوزت فرح عشان تنفذ وصية عمك 
.................................................. .................
ها أخبار المناقصه ايه
كريم بتنهيده : الحمدلله المناقصه رسيت علينا
عمر بابتسامه: مبروك ، هتروح الفيلا ولا الشركه 
كريم : لا الفيله.. 
عمر بغمز: ايه هي وحشتك
كريم بحده: هي مين الي وحشتني ماتوضح كلامك ياعمر
عمر: ايه يابني فرح .. هو انت هتفضل لحد امتا بتبعد
نظر له كريم بحده ..
عمر : ايوه ياكريم انت بتبعد عشان متحبهاش ومتكذبش علي نفسك ولا علياا ... عشان انا اكتر واحد فاهمك ياصاحبي
كاد كريم ان يتكلم ولكن قطع هذا الحديث صوت هاتفه
تمام انا جاي حالااا ...
*********************************************في ايه ياكريم مين الي كان بيتصل
كريم : محامي عمي عايزني ضروري في مكتبه
عمر:هي الوصيه لسا متفتحتش لحد دلوقتي
كريم بأسي: عمي كان محدد متتفتحش الوصيه لغير بعد شهرين من وفاته 
عمر: خير ان شاء الله
أتفضل يا أستاذ كريم.......
جلس كريم وهو ينتظران يتحدث المحامي
المحامي:دلوقتي يا استاذ كريم انت طبعا الوريث الشرعي لكل ممتلكات الشاذلي ... ثم مد يده له بظرف (بس طبعاا قبل ما الاجراءت القانونيه تتنفذ .. لازم تقرء وصيه عمك .. اتفضل
كريم (وهو ينظر لهذا الظرف وبدء بفتحه ليقرئه
أنا عارف ياكريم أن ظلمتك كتير في بعض قرارتي، وانت كنت دايما بتوافق عشان ترضيني ... مهما كانت (حتي لما اصريت عليك تتجوز سلمي مع اني كنت عارف ان الجوازه غلط بس كنت عايز اسيبها في حماك عشان انت الوحيد الي هتعرف تحافظ وتخاف عليها من غير ما تظلمهاا .. كنت خايف اموت قبلهاا بس للاسف هي الي ماتت الاول (غباء مننا بنفكرونخاف من الي جاي واحنا عارفين انه بأيد ربنا)...وعارف اني ظلمتك لما اصريت وضغطت عليك تتجوز بس صدقني كنت خايف ان الشغل يسرقك وتنسي حياتك وتفوق بعد ما تلاقي نفسك كبرتك والعمر جري بيك بسبب صدمتك في قصة حب فاشله (وتعمل زيه مع اول صدمة حب ليا كرهت الحب وبعدت عنه لحد ما جات مامت سلمي بس بعد ما كان عمري 40 سنه ....عيش حياتك ياكريم ومتوقفهاش عند نقطه معينه بالعكس زود عدد النقط وجرب تاني واتعلم ...عارف اني طولت عليك بكلامي (بس طلبي الاخير منك ان البنت الي تتجوزهاا لو لقدر الله مرتحتش معاهاا فمطلقاش غير لما يمر علي وفاتي سنه... عارف اني برضوه بعد مامت بضغط عليك واجبرك علي حاجه تعملهاا .. بس ده اخر طلب ياكريم ( عارف انت ابني الي مخلفتهوش......... بعد ان قرء تلك الوصيه سقطت دمعه من عينيه (فهو لم ينفذ رغباته بسبب انه مجبر علي ذلك بل حبااا له فهو لا ولم ينسي يومااا
فلاش باك !!
ماليش دعوه ياماما .. قولي لبابا يجي معايا الحفله (كل زمايلي ابهتهم جاين 
امينه (وهي تحتضنه وتمسح دموعه: ياحبيبي ما انت عارف بابا مسافر في شغل
كريم بدموع: يييييييه هو علطول مسافر
أمينه بحنان : ياحبيبي ده شغله ..واحنا لازم نعذر بابا مش هو بيعمل كده عشانا
كريم : عارف ياماما بس انا عايزه يكون معاياا ....وفي تلك اللحظه جاء احمد
أحمد بخضه: بتعيط ليه ياكريم
كريم:مافيش ياعمو .. ثم تركه وذهب الي غرفته يكمل بكائه بسبب سفر والده الدائم
في يوم الحفله تفاجئ كريم بوجود عمه وهو يجلس مبتسم له ويشجعه ومن تلك اليوم كان عمه دائما بجانبه يشجعه ويقف معه (حتي انه قرر ان يدخل كليه هندسه حتي يصبح مهندس مثل عمه 
.................................................. ..................
عاد الي منزله... واول من سأل عنها هي فرح ولكن لم يجدهاا
ذهب الي والدته ليطمئن عليها... ثم ذهب الي غرفتهم لينتظرهاا ولكن بدء يشعر بالقلق عليهاا فقرر الذهاب الي مي ليتأكد من أمر ما
مي وهي مصدومه عندما وجدت كريم يقف امام باب منزلهاا
كريم : السلام عليكم 
مي بأرتباك: وعليكم السلام ورحمة الله وبركاته ، خير في حاجه يا أستاذ كريم
كريم : اولا بعتذر عشان جيت من غير أستأذان بس فرح كانت قايلالي .. وقبل ان يكمل كلامه
جاءت والدة مي : مين يامي الي علي الباب
مي بأرتباك وهي تنظر لكريم : ده كريم ... جوز فرح 
ام مي بأبتسامه: تعال يابني اتفضل...
كريم بأبتسامه: متشكر يافندم، بس انا جيت عشان اخد فرح هي مش هنا
أم مي: لاء يابني فرح ماجتش من ساعة ما اتجوزتوا..
كانت مي تنظر لكريم وهي لا تعرف ماذا ستقول له 
كريم (وهو ينظر لمي : اسف علي الازعاج يافندم .. بس الغلط مني انا اصلا مسألتهاش اي صديقه ليكي هتروحي تجيبي منها الكتاب .. يعني علي اعتقاد انهااا هتيجي لمي .. عن اذنك واسف مره تانيه علي الازعاج...
بعد أن غادر كريم 
أم مي: شكله فعلا بن ناس ومحترم،فرح تستاهل كل خير وربنا عوضهاا بشخص زي ده...
ثم نظرت لمي بأبتسامه : سبحان الله تشتغل في شركه كام يوم وصاحب الشركه يعجب بيها ويتجوزها .. قصه ولا في الاحلام
كانت مي تنظر الي والدتها وتستمع لكلامهاا ...وهي مازالت تشعر بأن جردل من المياه قد سكب عليهااا .. 
مي (بصوت منخفض ربنا يستر ثم امسكت بهاتفهه لتتصل بفرح ولكن هاتفها كان مغلقا ..
مي: يادي النيله ، التليفون كمان مقفول طب هنبها ازاي وقولها علي الي حصل .. نظرت الي الوقت وجدت ان الساعه الان السابعه مساء ...مي وهي تحدث نفسها ( يعني لسا فاضل ساعتين ربنا يستر وميحصلش حاجه 
.................................................. ....................
عاد كريم الي المنزل وهو يستشيط غضبا.. ثم نده علي ام محمد
كريم:هي فرح طول الاسبوع الي كنت مسافر فيه كانت بتخرج بره كتير
ام محمد بأرتباك: اه كانت بتروح تذاكر مع مي .. ثم نظرت له بتسأل (مش هي كانت قايلالك يابني
كريم : طيب هي كانت بتيجي الساعه كام
ام محمد: 9 يابني 
كانت فرح تنهي عملهاا بسرعه كبيره املا ان يجعلهاا صاحب المطعم تخرج قبل ميعاد الانصراف ولكن حدث العكس زاد علي ميعاد انصرافهاا ساعه اخري
شادي (وهو ينظر لهاا بشمئزاز ويضع يدهه علي وجهه: هدفعك تمن القلم ده غالي ... ثم ندهه بعلو صوته (انتي ياختي خلصي الي في ايدك وتعالي كملي خدمه علي الزباين
كانت ساره تنظر لمجدي (وهم يشعروا ان يوجد امر ماا جعله يعامل فرح بتلك الطريقه.. فشادي لا يأتي لمطعم سوا مرات قليله في الشهر .. ولكن الان اصبح يأتي كل يوم
ولكن في هذه اللحظه رن هاتف شادي وخرج من المطبخ
شادي : ايوه ياحببتي.. ربع ساعه واكون عندك(جهزي بقي نفسك ياجميل
غادر شادي المطعم .. وانصرف سريعا بسيارته
.................................................. ..................
ام عند فرح
ساره بتسأل: هو ليه بيعملك كده من ساعة لما روحتيله المكتب
قصت لها فرح ماحدث..
ساره :يانهار ابيض ضربتيه بالقلم ، بس جدعه يافرح يستاهل هو فاكر ايه ان بنات الناس لعبه وزي الاشكال الي يعرفهم
في تلك اللحظه دخل مجدي بتنهد وقال : اخيراا مشي الحمدلله
فرح برجاء: انا ميعاد خروجي جيه ممكن امشي يا أستاذ مجدي
مجدي ببرود(وهويخرج من المطبخ: تقدري تروحي ، بس تيجي في ميعادك بكره بالظبط مش ناقصين كلام من شادي بيه
.................................................. .................
عادت فرح الي الفيله (وهي تدعي ربها ان لا يكون كريم عاد من السفر علي المنزل ولكن كانت الصاعقه ...وجدت سيارته بالخارج 
فرح بتنهيده: سامحني ياارب عارفه اني غلط اكذب علي الانسان الي متجوزاه مهما كان شكل حياتنا.. بس انا مضطره اكذب عليه عشان اقدر اشتغل وابعد عن حياته ومكنش عبئ عليه
صاعدت فرح الي الغرفه سريعاا.... وهي تفكر بماذا ستقول له
وعندما دخلت الغرفه وجدته يجلس علي السرير بهدوء تام
فرح: السلام عليكم .. 
كريم وعليكم السلام ورحمه الله وبركاته
فرح: حمدلله علي السلامه ، وصلت امتا
كريم وهو يقف ويقترب منهاا (ثم مسك ذراعها بشده: كنتي فين وبلاش تعملي تمثليه وتقولي كنت عند مي فاهمه
فرح ببكاء شديد : سيب دراعي حرام عليك
كريم بحده: قسما بالله يافرح لو مقولتيش كنتي فين لهوريكي بجد وشي التاني فاهمه ..
فرح بحده:مش ليك الحق انك تسألني
كريم :اظاهر ياهانم انك ناسيه اني جوزك
فرح : لاء مش جوزي احنا جوازنا مجرد اتفاق وقرب ينتهي واظن أن انا مبدخلش في حياتك يبقي انت كمان ملقش الحق انك تتدخل في حياتي
كريم بغضب شديد(وهو مازال يضغط علي ذراعها بشده: بلاش تغيري الموضوع وقولي كنتي فين ومش عايز اقرر سؤالي مره تانيه سامعه
فرح ببكاء: مش هقول .. سيب دراعي
كريم بحده وهو يقذفها علي السرير: قولت مش عايز اقرر سؤالي تاني
فرح بعند : وانا مش هقول .. انت مالكش الحق تسأل كلهاا شهر وهنطلق وابعد عنك سيبني في حالي بقي حرام عليك ..
كريم بحده :كنتي مع مين ياهانم
فرح بصدمه: مع مين !!.. ثم نظرت له بكبرياء(اظن شئ ميخصكش وحياتنا صفقه وهتنتهي قريب فكل واحد يخليه في حاله
كريم بغضب شديد: يعني كنتي مع حد..
فرح بحده: قولت ميخصكش اكون مع الي عايزه اكون معاه انا حره (واظن انه كان اتفقنا
كريم (وهو يقترب منها : وانا غيرت الاتفاق 
فرح بخوف: انت هتعمل ايه
كريم وهو يقترب منها اكثر (هاخد حقي واظن ده حقي 
فرح وهي تحاول ان تنهض من علي السرير: احنا متفقناش علي كده ..
كريم : وانا قولتلك اني غيرت الاتفاق ، ومتخافيش هبقي ازودك فلوس
فرح (ببكاء وهي تضربه علي صدره : انت غبي انا مش عايزه منك حاجه ولا عايزه فلوسك .. ابعد حرام عليك 
كريم : ههههههههههه مش عايزه فلوس ، خلاص هخليكي حرام كريم الشاذلي قدام كل الناس ... مش هو ده الي عايزينه فلوس وشهره
فرح ببكاء: انا مش عايزه منك حاجه.... وقبل ان تكمل كلامها
كان كريم يفعل بها ما اراد...كانت تقاومه بشده ولكن لم تستطيع
.................................................. ...............
غريبه يعني ناويه تباتي معايا النهارده
ياسمين بدلع :اصلك وحشتيني اوووي ، وكمان مش هقدر اشوفك اليومين الجاين عشان الامتحانات هتبدء.. غير بقي ماما سافرت البلد ومش هتيجي لغير بكره بالليل .. ثم اقتربت منه بدلال فقولت اجي لشادي حبيبي
شادي(وهو يجذبها اليه : هنقضي ليلتنا كلام ولا ايه 
.................................................. ..................
بعدما فعل بها ما أراد (نهضت فرح من علي السرير سريعا وهي تغطي نفسها بالملئه وذهبت الي الحمام
فرح ببكاء شديد وهي تتذكر والدهاا:مابقاش عندي اي حاجه احافظ عليها حاسه اني رخيصه وكله عمال يبيع ويشتري فيا (كرامتي وضاعت لما اتجوزته وشرفي كمان الي وعدني انه هيحافظ عليه ومش هيلمسني ... يعني حياتي كلهاا دلوقتي انتهت 
بعدما افاق كريم مما كان يفعله بهاا .. ارتدي ملابسه وخرج سريعا من الغرفه لا يعرف الي اين سيذهب ..
انطلق بسيارته(الي انا اهتدي لمكان ما وقف عنده
كريم بحزن : انا ايه الي عاملته فيها ده ، ازاي اكون شهواني للدرجه ديه .. لدرجادي انا حيوان وحقير كده ..ثم بدء يخبط بيده علي سيارته (هو ده الوعد الي انا وعدتهولها وقولتلها متخافيش لدرجادي انا انسان حقير مفكرتش للحظه فيهاا سيبت غضبي يعميني
.................................................. ..............
اما فرح خرجت من الحمام بعد ان علمت انه خرج من الغرفه
وقفت تنظر لنفسها في المرأه ودموعهاا التي تنساب بغزاره علي وجهه ...
فرح ببكاء: اومال انتي كنتي فاكره ايه هيسيبك كده من غير ما ياخد حقه ..اومال الفلوس والشغل الي فاكر نفسه اشتراكي بيهم مش هياخد بيهم مقابل حتي لو ليله يقضيها معاكي .... بس ليه ياكريم ده انا كنت بعتبرك حمي ليا والله ماكنت هاخد فلوس ولا كنت عايزه اشتغل كمان عندك .. كنت هبعد عنك خالص عشان ترجع تشوف حياتك من تاني ولا كنت هقول اني كنت مراتك ...(عشان عارفه اني مجرد صفقه حاجه بتعمل عليها عرض وتشوف مكسبهاا هيكون ازاي وهتكسب ايه منها ..... ثم بدأت بالبكاء مره اخري (واكيد هو ده مكسبهاا قبل ما العرض ينتهي..
.................................................. ..................
كان صوت اذن الفجر يعلو(فمنا من هو نائم ومنا من يفكر بذنب فعله ومنا من يفعل خطيئه في حق ربه دون ان يشعر بذنب ما يفعله وكل مناا ملهي في هذه الدنيا الزائفه ...
نظر كريم حوله وجد امامه مسجد .. ذهب ليصلي (ويدعو ربه ان يغفر له ما فعله بتلك اليتيمه نعم هي زوجته ولكن هو وعدها ان لا يمسهاا وللاسف اخلف وعده معاها واخذ منها ما اراد غصباا تحت تأثير الغضب والاتهام فهو كان يشعر ان فرح مثل نورجميعهم يبحثوا عن المال والشهره ولكن قد أنساهه غضبه الفرق بينهم واخذ احدهم بذنب الاخر....
اما فرح كعادته(بعد أن أنهت صلاتها : ظلت تشكو لربهاا وتدعوه ان يفك كربهاا ويساعدها علي تحمل ما يحدث لهاا ... ثم نامت دون ان تشعر علي سجادة الصلاه
.................................................. .......................
في صباح يوم جديد...
ذهب كريم الي الشركه.. وهو لا يري امامه
رندا: حمدلله علي السلامه يا مستر كريم
دخل كريم الي مكتبه دون ان ينظر لها او يرد عليها(وجلس علي مكتبه ... دخل عليه في تلك اللحظه عمر
عمر بخضه: مالك ياكريم
كريم : مافيش ياعمر، هتسافر امتا للعين السخنه عشان تشوف المنتجع
عمر:ممممممم ، ان جيت اوريك التصاميم وهمشي حالا
بس شكلك تعبان .. ايه منمتش ولا ايه
كريم (وهو يمسك بعض الاوراق وينظر اليها : متشغلش بالك .. انا كويس
عمر: علي راحتك... ثم تركه وذهب (وهو يشعر بأن يوجد امر ما حدث معه ولكن لن يضغط عليه الان لكي يعرفه
.................................................. ..................
اما فرح استيقظت من نومهاا وجدت نفسها نائمه علي الارض ومازالت دموعها علي وجهه ولكن ما بيدها شئ سوا ان تتحمل هذا الالم الذي كان سببه كريم حتي تنتهي من امتحانتها وترحل ، ذهبت لأمينه لكي تطمئن عليها اولاا، ثم رجعت الي غرفتها مره اخري وامسكت كتبهاا لتبدء تذاكر وتراجع دروسها فغدا اول يوم لبدء امتحانتهاا .. ويجب ان تنهي جزء من عليها قبل ان تذهب الي عملهاا في الساعه ال 3 عصراا... كانت تذاكر وهي شارده ولكن كانت تحاول ان تتماسك فلم يتبقي لها سوا مستقبلها هذا ولا بد ان تحافظ عليه 
مي بقلق :ياادي النيله لسا تليفونك مقفول يافرح ، اعمل انا ايه دلوقتي ياااربي ومش ينفع اخرج النهارده من البيت... 
في تلك الاثناء (دخلت عليها والدتها ووضعت لها بعض السندوتشات والعصير
أم مي(سعاد): كلي ياحببتي كويس عشان تركزي.. ربنا معاكي يابنتي .. ثم تركتهاا وغادرت لكي تتركهاا تذاكر بتركيز
.................................................. ...............
اما فرح عندما جاءت الساعه 3 عصرا ارتدت ملابسهاا وذهبت الي عملهاا الذي يجب ان تحافظ عليه 
كنت تعتدل وتغطي جسدهاا ..
ايه ياشادي انت رايح فين 
شادي (وهو يقف امام المرأه ويضع عطره: رايح المطعم ياحببتي الساعه دلوقتي 3 
ياسمين بخضه : ياخبر.. مش كنت تصحيني ياشادي 
شادي(وهو يقترب منها : قولت انك سهرتي طول الليل فبلاش اصحيكي لغير لما تصحي براحتك .. يلا قومي خدي شور وألبسي عشان اوصلك ياقلبي
ياسمين بحب : ربنا يخليكي ليا ياحبيبي
شادي: ويخليكي ياحببتي ... 
قامت ياسمين وذهبت للحمام .. اما شادي (جايلك يا فرح هانم لما اشوف اخرتك ايه ياحلوه
.................................................. .................
تأخير نص ساعه يا انسه
فرح بأسف : أسفه يا استاذ مجدي غصب عني
مجدي بحده : متتكررش تاني فاهمه ، وأحمدي ربنا لسا شادي بيه مجاش 
ساره بقلق: أتأخرتي ليه
فرح: عندي أمتحان بكره وكنت بذاكر ومحستش بالوقت
ساره: ربنا معاكي ياحببتي، طيب روحي يلاا عشان تلبسي اليونفورم قبل ما يجي .
أنهت فرح عملهاا (فاليوم لم يضايقها شادي بشئ .. حمدت ربهاا فهو واحده يعلم ما بهاا وانهاا لن تستطع تحمل سخافه هذا الرجل تلك اليوم ايضا .. فما بهاا يكفيهاا 
ولكن عندما غادرت المطعم ... 
تفاجأت بوجود شخص ماا ينتظرها...
.................................................. ........................
`
عندما خرجت من المطعم وجدت أحدهم ينتظرها ويقترب منها
شادي بأبتسامه مستفزه:قولت أستناكي وأعزمك علي العشاا(أه نتصالح بدل ما أنا حطك في دماغي ..
فرح وهي تبتعد عنه لتذهب: عن أذنك يا أستاذ شادي
شادي بحده وهو يمسك ذراعها بقوه: أنتي أيه يابت أنتي كل ما أكلمك تمشي وتسبيني انا شادي التهامي بنت زيك تسبيني أظاهر اني نزلت من مستواياا لما حبيت اعبر واحده زيك 
فرح وبدأت دموعهاا تتساقط (فبعض الاحيان نشعر بأن قدرتنا علي التحمل أصبحت هشا فتسقط دموعنا دون ان نشعر.. فما بها كان يكفي : سيب دراعي حرام عليك انت بتعاملني كده ليه ، هوأنا عاملتلك ايه لكل ده اهانه وشخط وتجريح ليه كل ده عشان رفضت أكون زي اي بنت عرفتهاا ولاا عشان حسيت اني رجولتك أتهانت لما ضربتك بالقلم .. بس للاسف هي اصلاا متهانه من بدري يا استاذ شادي 
كان شادي ينظر لها بصمت فالأول مره يشعر بالضعف أمام دموع أمرأهاا فهو يكرهه النساء بشده بسبب خيانة أمه لوالده... ولكن عندما تذكر مشهد الخيانه الذي أصبح مطبوع في ذاكرته أفاق من ضعفه تلك ونظر لها بأبتسامه مستفزه وهو يمد يده ليلمس وجهه : بكره توقعي ياحلوه.....

أشاحت فرح وجها عنه سريعاا ...
شادي : ههههههههههههههههههه سلام ياقطه..
تركها شادي وأنصرف بسيارته ...
فرح يتنهد شديد: يـــــــــــــــاربــــ ســاعدني أنا ماليش غيرك (في هذه اللحظه تذكرت كريم فسقطت دمعه من عينيهااا ولكن مسحتهاا سريعاا ... وانصرفت .................................................. ..................... 
كان كريم يجلس في مكتبه يتابع عمله ولكن بشرود تام، فهو لم يتخيل أن يفعل بها ذلك ... نظر الي ساعته وجدهاا الساعه العاشره والنص.. أرجع ظهرهه للوراء وبدء يفكر بهاا وهو يشعر بالأختناق لما فعله بهاا ... قطع شروده تلك صوت هاتفه
بتقول ايه ياعمر...
عمر بضيق شديد: المشروع العين السخنه في شويه مشاكل ومحتاجينك فيه 
كريم بغضب: مشاكل ازاي يعني
بدء عمر يحكي له ما أكتشفه عندما وصل
كريم بغضب: ده استهتار وانا هدفعهم تمن الاستهتار ده ، بكره الصبح هكون عندك ان شاء الله .. 
قفل كريم مع عمر بضيق شديد... ثم غادر مكتبه وذهب
.................................................. ..............
كانت جالسه تذكر بتركيز شديد(حتي تستطيع أن تكمل ما تبقي لهاا من مذاكره..
ولكن قطع تلك التركيز دخول كريم عليهاا..
أنتفضت فرح مفزوعه ونظرت له بخوف شديد (جعله يشعر بمدي حقارت فعلته
كريم ليطمئنهاا : متخافيش أنا خارج حالاا ...
ثم نظر للكتب التي حولهاا (عندك أمتحان بكره
هزت له فرح رأسها دون أن تتكلم..
كريم :خلي السواق يوديكي ويجيبك 
فرح: لاء متشكره مش عايزه حاجه منك ياكريم بيه
كريم بحده: أسمعي الكلام مره وبطلي عند معاياا يافرح
فرح بحده : هو انت هطلقني أمتااا
كريم: زي ما اتفقنا قبل ما نتجوز
فرح بغضب: بس احنا غيرنا الاتفاق ، وقولت هتطلقني بعد شهر.... 
كريم: انا قولت هفكر، ودلوقتي احنا علي اتفقنا الاولاني
فرح بغضب: وما احنا علي اتفقنا ليه يا استاذ يامحترم خلفت وعدك معايا ولا انت بتوفي بالوعود الي علي مزاجك وبتخلف الوعود الي مش علي مزاجك
كريم (وهو يهم بالخروج: انا حر ... وكمان انا قولتلك هعوضك وهديكي الفلوس الي عايزاهاا ... وقبل أن ينتظر ردهاا تركهاا واغلق الباب خلفه وذهب
بدأت دموعهاا تتساقط .. فقد اوجعتهاا تلك الجمل هي تعلم أنا جوازهم مبني علي اتفاق وعرض ولكن .....
فرح بحزن : اعوضك .. مش كل حاجه بنقدر نعوضها بالفلوس يا كريم .... بيه 
.................................................. ....................
في الصباح..
كانت فرح مازالت مستيقظه ، قامت لتصلي صلاه الصبح ... ثم ذهبت لأمينه لتطمئن عليهاا قبل ان تذهب الي أمتحانهاا
أمينه بحنان : شكلك منمتيش ياحببتي
فرح: أعمل ايه كان عندي مذاكره كتير أضطريت افضل صاحيه عشان اخلصها
أمينه: ربنا معاكي ياحببتي (يلا بقي تعالي افطري معاياا وبعدين السواق يوصلك الجامعه
أبتسمت فرح لها بحب وجلست تفطر معاها(فأمينه تغمرها بالحنان الشديد والحب تشعر وكأنها أمهاا فهذا المنزل بالرغم من وجودها به أصبح يوجعهاا ولكن فيه قد كسبت قلبا حنونا والوجع الاكبرسيكون عندما تتركه (عندما تترك تلك القلب الحنون الذي غمرها بالحنان الذي أفتقدته ... ،ولكن لابد ان ترحل فالوجع قد أعتادت عليه واصبح شئ من حياتهاا .. ولن توافق علي ان تستمر تلك الصفقه اكثر من ذلك 
.................................................. ......................
وجدت السائق ينتظرهاا بالأسفل
السائق بأبتسامه: كريم بيه قالي اوصلك واجيبك ياهانم
فرح بأبتسامه: متشكره.. ياعم
السائق: سعيد يابنتي
بعد أن أوصلهاا السائق الي الجامعه ونهض ليفتح لها الباب
فرح :متشكره ياعم سعيد ..خليك انت انا هعرف افتح الباب لوحدي
سعيد:لاء ياهانم ميصحش
فرح : هزعل منك علي فكره لو قولت هانم تاني، مش كنت لسا بتقولي يابنتي
سعيد بأبتسامه: الناس مقامات يابنتي
فرح: لاء ياعم سعيد كلناا زي بعض ومفيش حد احسن من التاني لغير بعمله الصالح الي هيقابل بي ربنا 
سعيد بحب: ربنا يباركلك في عمرك يابنتي (ثم ابتسم لهاا ثانيه: تصدقي انك شبهه الست امينه في تواضعهاا .. ربنا يشفيها
فرح :أميييين .. وقبل ان تغادر السياره(انا هبقي اجي لوحدي عشان مش عارفه هخلص امتا
سعيد: انا هستناكي هنا (ديه اوامر كريم بيه
فرح : لاء روح انت ياعم سعيد .. انا هاجي لوحدي
ثم تركته وانصرفت ...
.................................................. ....................
كريم بضيق للمهندسين : عايز اعرف ايه الاهمال ده يابشمهندسين انتوا ناسين ان افتتاح المنتجع بعد شهرين والمفروض نكون خلاص خلصنا عشان نبدء الدعايه، غير بعض التجاوزات الي حصلت وبلاش أتكلم فيها دلوقتي
مدير المشروع: احنا اسفين يابشمهندس 10 ايام بالكتير وهنسلمك المشروع
في هذه اللحظه دخلت فتاه (ترتدي جيب قصير فوق الركبه وبلوزه ضيقه بشده .. كان جسدها مفصل للغايه
أنصرف المهندسين ... 
عمر: هروح اتابع معاهم الشغل ياكريم... وانصرف هو ايضا
كريم بضيق شديد: خير يا بشمهندسه 
شيرين بدلع: أتفضل يابشمهندس ده التصميم الي هيكون وجهه للأفتتاح .. ايه رئيك
كريم بحده: أظن يابشمهندسه ، أن أستاذ عمر هو المسئول عن كده مش انا
شيرين : انا قولت مدام حضرتك موجود أعرض التصميم عليك
نظر لها كريم بتأفف .. أتفضلي وريني يا ستي
نظرت له شيرين بأبتسامة نصر(وهي تحدث نفسهاا : يااا أمتي يجي اليوم الي أكون فيه حرم كريم الشاذلي
.................................................. .................
بعد ان أنهت فرح الأمتحان....
عايزه افهم يا أستاذه ليه تليفونك كان مقفول
فرح وبدون أن تشعر بدأت تبكي وكأنها وجدت من ستخرج له كل ما بداخلها من ألم 
مي بخضه : مالك يافرح... تعالي نقعد هنا وأحكيلي
فرح بدموع وبدأت تقص لها ماحدث 
مي : ياخبرعمل كده طب والاتفاق (وانا الي أبتديت أقول عليه شخص محترم ده حتي ماما اتخدعيت فيه
فرح بأندهاش: هو قابلهاا 
مي : ليه هو مقالكيش انه جالي البيت يسأل عنك .. وبدأت تقص لهاا ماحدث في تلك اليوم
بس أنتي غلطانه يافرح ليه مدفعتيش عن نفسك لما أتهمك انك كدابه وكنتي مع واحد مع انه مش من حقه يتهمك بكده بس برضوه ليه سامحتيله يظلمك
فرح بدموع: عايزاني اقوله ايه أنا بشتغل وكمان في مطعم .. (عارفه هيقولي ايه خدي الفلوس الي عايزاهاا ومتشتغليش وطبعاا هيكون خايف علي منظره قدام الناس لو حد عرف .. ثم تنهدت بشده (مراته) ، عارفه قالي ايه بعد ما لغي الاتفاق قالي هعوضك بالفلوس الي انتي عايزاهااا وهدفع تمن الليله ديه ..
بدأت فرح تبكي بحرقه شديده وتنظر لها مي بأشفاق..
يامي ده شايفني ان كل حاجه همي فلوسه وبس 
مي: ما انا نصحتك وقولتلك بلاش يافرح، انتي الي اتصرفتي من دماغك ووفقتي 
فرح ببكاء: عايزاني أعمل ايه (هروح فين ولمين ..عارفه قبل ما اروحله روحت لمرات بابا تاني اترجاهاا حتي لو هعيش خدامه عندهاا ومش عايزاه منها اي حاجه غير بس افضل في البيت
فلاش باك!
هو أحنا مش خلصنا منك امبارح رجعتي ليه تاني
كريمه: مين ياياسمين الي علي الباب
ياسمين :ديه الزفته الي اسمها فرح
كريمه بحده: ايه الي رجعك تاني مش وريتك ورقة تنازل ابوكي علي البيت.... يعني البيت بقي ملكي انا ويلا مش عايزه اشوف وشك هنا تاني
فرح ببكاء:حرام عليكي ليه بتعملي فيا كده(انا مستعده أعيش معاكوا خدامه وهشتغل وهدفع أجره العيشه هنا .. بس ارجوكي انا ماليش مكان غير هناا 
كريمه بغضب (وهي تدفعها بقوه حتي اسقطتها علي الارض: مش عايزين خادمين غووري بقي ياساتر.. الواحد مصدق يخلص منك ومن ابوكي ... ثم اغلقت الباب وتركتها
فرح وهي تنهض من علي الارض : منك لله ياشيخه
مي وهي تحتضنهاا بقوه (ربنا ينتقم منهاا ...
فرح : شوفتي بقي يامي (مكنش بأيدي غير كده لا الا كنت هفضل في الشارع بس يااريت كنت فضلت فيه أرحم من العيشه والتجريح الي انا عايشاه دلوقتي....
عارفه يامي كريم حسسني بأيه بعد الي حصل بينا غير اني مجرد بيعه بيشتريهااا عشان يستفيد منها (اني فتاة ليل هيقضي معاهاا ليليه وبعد ما تنتهي الليله هيرميلها شويه فلوس 
مي بأشفاق: متقوليش كده ، أنتي مهما كان مراته 
فرح: لاء يامي أنا مجرد صفقه
مي: بس كريم عارف ظروفك والمفروض يكون فاهم أنك أضطريتي لكده بسبب(الظروف الي اتحطيتي فيها
فرح بحزن: لاء يامي هو شايفني واحده طمعانه في شويه فلوس (اه رفضت في الاول بس الفلوس الكتير برضوه بتغري...ومجرد ما هيديني الفلوس هنسي اي وجع وجرح سببهولي حتي ثم صمتت (ففهمت مي ما كانت تريد ان تقوله ... 
.................................................. .................
كان كريم يقف امام البحر شارداا 
عمر: مالك ياكريم فيك أيه أنا من أمبارح وأنا قلقان عليك
كريم بتنهيده: مافيش ياعمر
عمر: فرح برضوه
كريم: مش عارف ياعمر بقيت بفكر فيها كتير أووي (بالرغم أن وجودي معاها قليل بس فيهاا حاجه بتشدني اووي من ساعات أول مره جاتلي الشركه عشان أساعدهاا لما أبوها اتوفي
عمر: مش بقول بتحبها
كريم: بحبهاا أيه ، انت ما بتصدق (أنت عارف كويس اني رافض فكره الحب ... بس حاسس أني ظالمهاا وظلمتها بالاخص بعد الي عملته فيها
نظر له عمر بأستغراب شديد: مش فاهم 
كريم: مش مهم أنك تفهم (أنا هسافر بكره وأنت كمل شغل هنا
ثم تركه كريم وذهب
عمر: أمرك بقي عجيب ياصاحبي (بس أنا واثق أنك هتحبهاا لو مكنتش أبتديت تحبهاا
.................................................. ........................
بعد أن أنهت فرح عملهاا في المطعم
ساره: هو أستاذ شادي كان واقف معاكي أمبارح بالليل ليه
فرح: عادي ياساره كان بيسألني عن حاجه
ساره: مممممممم ماشي يافرح (أروح أكمل انا شغل بقي 
نظرت لهاا فرح بأستغراب شديد .. ثم غادرت
كان يجلس في منزله هو شارد يفكر في تلك الفتاه (التي جعلته يضعف للحظه للنساء 
شادي بتنهيده: كلكم زي بعض خاينين (اخركم بس ليله في حضن اي راجل ... قطع شروده تلك صوت هاتفه
ايوه يامعتز.. لاء أنا ماليش مزاج أسهر النهارده أسهره أنتوا
معتز: ليه بس يابني مالك مش عويدك يعني (ده الشله كلها متجمعه يلاا تعالي
شادي: اسهره أنتواا .. أنا مش ليا مزاج سلام
وقبل ان يغلق الخط 
معتز: خلاص أنا جيلك ياباشا(نسهر مع بعض 
شادي: طيب سلام
.................................................. .................
في صباح يوم جديد(استيقظت فرح بنشاط فاليوم راحة لهاا بعد أول أمتحان فلديها يومين أجازه قبل أمتحانها الثاني
بعد أن أدة صلاه الصبح، ذهبت الي امينه لتفطر معاهاا وتعطيها دوائها
أمينه: عارفه يافرح أنتي الي معوضاني عن غياب كريم عني (ديما عنده شغله بس بصراحه كان بيفضي نفسه ويجي يفطر معاياا ويديني الدوا ... بس دلوقتي بقيت مهمتك أنتي (ربنا يخليكوا لياا 
فرح بحب: ويخليكي لينا ياا
أمينه بنظره محزره : ياا أيه 
فرح بأبتسامه: ياماما
في هذه اللحظه وصل كريم الي الفيله
ودخل علي والدته وجد فرح معاهاا ويضحكان....
كريم بأبتسامه: صباح الخير
أمينه: صباح النور ياحبيبي .. رجعت من العين السخنه
كريم بتعب: لسا وصل حالاا.. بس قولت أجي أطمن عليكي ياجميل أنت الأول (هاا أخبار صحتك أيه
أمينه بحب وهي تنظر لفرح: الحمدلله ياحبيبي ، وربنا يخليلي فرح ديما مهتميه بيااا
نظر كريم لفرح وجدهاا تخفض رأسهاا وتنظر للأرض
فرح: عايزه حاجه تاني مني ياماما.. (أنا هروح أذاكر بقي
أمينه بحب: لاء ياحببتي ربنا ما يحرمني منك ...
ذهبت فرح ونظر كريم لوالدته بتفحص: شكلك حبتيه اوووي
أمينه: اوووي اوووي ياكريم (وعقبال الي في بالي كمان لما يحبها 
كريم ليهرب من كلام أمه وهو يقبل يدهاا:بس عماله تحلوي كل يوم عن الي أقبليه يانونه
أمينه بضحك : يا بكاش طالع لأبوك... ثم تنهضت بأسي (الله يرحمه
كريم بحزن علي والدتها : الله يرحمه
.................................................. ....................
كان يجلس في مكتبه في الفيله شارداا.. الي أن جائه عم سعيد
كريم: تعال ياعم سعيد..
ها أحكيلي.......
*********************************************
كان يجلس في مكتبه في الفيله شارداا.. الي أن جائه عم سعيد
كريم: تعال ياعم سعيد..
ها أحكيلي.......
بدء سعيد يقص عليه ما رأه منذ أن اوصلها الي الجامعه... الي أن دخلت أحد المطاعم الكبري
بعد أن غادر سعيد..
كريم: ياتري يافرح كنتي بتعملي أيه هناك, وليه بتقعدي المده الكبيره ديه
.................................................. .............
في صباح يوم جديد..
ذهب كريم الي عمله دون أن يحتك بفرح 
أما فرح بعد أن انهت ماكانت تفعله ، ذهبت الي عملهاا(التي قررت أن تتركه بعدما ينتهي تلك الشهر، فهي اصبحت تخاف من طريقة ونظرات شادي اليها
بدأت عملها كالمعتاد، ولكن في هذا اليوم كانت تعمل في المطبخ (فشادي لم يأتي اليوم أيضا كي يجعلهاا تخرج لخدمة الزبائن ،فهو يرغب دائما في مضايقتهاا 
كانت ساره تجلس متعبه 
فرح بخضه: مالك ياساره فيكي أيه
ساره: مافيش يافرح، انا هرتاح بس شويه واكمل خدمه
فرح وتضع يدهاا علي وجهه ساره: ياخبر ده أنتي سخنه اووي
ساره(وهي تحاول ان تداري تعبهاا: بتهيألك بس ، أنا الحمدلله تمام
وفي هذه اللحظه سمع صوت مجدي ينادي علي ساره
فرح بحب : خليكي ياساره أنا هكمل عنك، انا خلصت شغلي في المطبخ أستريحي أنتي بس 
.................................................. .....................
كان يجلس علي أحد الطاولات بعض الشباب
فرح(وهي تقدم لهم المشروبات: اتفضلوا
الشاب(وهو ينظر لفرح التي تضع المشروبات علي طربيزتهم: أظاهر هنيجي هنا علطول .... ثم مد يدهه ليمسك يدها
فرح بحده (وهي تبعد يدها: انت أتجننت 
الشاب(وهو يمسكها من خصرها : انتي زعلتي ياحلوه، متخافيش انا هزودك في البقشيش ،بس تعالي أقعدي معانا بس
كادت فرح ان ترد عليه .. ولكن
انت أتجننت أزاي تكلمهاا وتمسكها كده ... ثم بدء بضربيه
في تلك اللحظه أتي مجدي سريعاا 
من ساعات ماجيتي تشتغلي وانتي مجاش من وراكي غير المشاكل أطلعي بره.... ثم نظر الي كريم
مجدي بخوف وارتباك: كريم بيه نورت ياباشا أتفضل
كريم (ودون ان يلتف اليه وأمسك يد فرح وخرج بها من المطعم : أتفضلي أركبي ، حسابك معاياا في البيت
فرح : سيب دراعي مالكش دعوه بياا،خليني أرجع اكمل شغل 
كريم بنبرة أستهزاء: ولا تكملي مياعه مع الشباب ، اركبي بدل ماهيكون ليا تصرف معاكي مش كويس
ركبت فرح بجانبه... وفي تلك اللحظه كان شادي قد جاء الي المطعم ، ورئهاا بجانبه
شادي بسخريه: وانا الي كنت فاكر أنك غيرهم .. للأسف كلكم زي بعض 
عندما دخل المطعم وجد حالة من الهرج
شادي بغضب : انت يازفت يلي اسمك مجدي ، أيه الي حصل في المطعم ده
مجدي : كله من الزفته فرح .... وبدء يقص له ماحدث
شادي بضيق : غوور من وشي دلوقتي
شادي :مممم كريم الشاذلي قولي كده ياست فرح ، الفلوس الكتير برضوه بتغري.... بس مسيري برضوه أخد منك الي أنا عايزه (ماهي مش وقفت عليااا 
.................................................. ........................
كان يمسك يدها بشده ، ويسحبهاا بعنف خلفه الي ان وصلوا الي الفيله
الداده : أحضرلكم الغدا ياولاد .....كريم ودون أن يلتف اليها ويرد صعد بفرح الي غرفتهم والقاهاا علي السرير بعنف
كريم بحده: مادام أنتي عايزه فلوس ، ما تقولي وانا أديكي الي انتي عايزاه
فرح : مش عايزه منك أنت بالذات فلوس ، مش عايزه
كريم بأستهزاء: مش عايزه فلوس ، اومال عايزه ايه ياهانم
فرح ببكاء: طلقني ، وسيبني اروح لحالي (اظن خلاص الصفقه انتهت وانت مبقتش محتاجني 
كريم بغضب : مش هطلقك يافرح لغير لما انا اقرر فاهمه .. انا الي اقرر
ثم ذهب الي احد الادراج .. واخرج منها بعض النقود والقاها عليهاا
كريم بغضب : سيبلك الفلوس اه في الدرج ، عايزه ايه تاني (عشان تروحي تشتغلي وادخل الاقي الحيوان ماسكك بالطريقه ديه(ولا انتي فاكره ان الفلوس ديه من حسابك الي متفقين عليه ..
ثم قال بأستهزاء : متقلقيش حسابك هتاخديه كامل 
فرح بحده وببكاء: مش عايزه فلوسك ياكريم ، قصدي ياكريم بيه .. فلوسك ديه بتحسسني اني انسانه رخيصه .. كل يوم بحس معاك اني ولا حاجه ، عارف ولا حاجه انا بقيت بكرهه نفسي بسببك ثم 
جلست علي الارض وبدأت تبكي بشده: ظروفي الي اضطرتني اقبل بالجوازه ديه كان غصب عني لوكنت لقيت حل تاني مكنتش عمري بعت نفسي عشان الفلوس، بس مكنش قدامي حل تاني اقبل بيه (لأما كنت هفضل في الشارع او اني اوافق علي الصفقه ديه واضطريت اوافق ... ثم رفعت رأسهاا له بدموع(وعلي فكره انا موافقتش عشان الفلوس .. انا بس وافقت عشان الاقي مكان اتحامي فيه مش عشان اخد فلوس ..... بس للاسف يارتني كنت فضلت في الشارع ، ارحملي من تجريحك ليا، وأتهمك في شرفي
.................................................. .........
كان كريم يسمع كلامها تلك وهو في حالة زهول (ايعقل ان جرحتها بتلك الدرجه .. كان يري دموعهاا تتساقط وكأنهاا خنجر يغرس في قلبه .
كريم وهو يقترب منه ويجلس أمامها: متعيطيش يافرح ، أنا أسف
فرح ببكاء: طلقني لو سامحت .. سيبني أمشي من هناا
كريم وهو يحتضنها دون ان يشعر: مش هسيبك يافرح .. ومش هطلقك وهعوضك عن الي عاملته فيكي
فرح ببكاء وهي تبتعد عن حضنه: هتعوضني بفلوسك صح ، بس أنا مش عايزه فلوس ولا عايزه منك حاجه غير انك تسبني في حالي
كريم (وهو يمد يدهه ويمسح دموعها بأنامله : هسيبك في حالك متخافيش ، وصدقيني مش هضايقك تاني ... بس هتعيشي معانا هنااا زي ما أتفقنا 
فرح بدموع : اتفقنا ، اتفقنا انت الي اخلفته
كريم(وهو يقف ويشعل سيجارته : عارف اني أخلفت الاتفاق بس كان غصب عني ، تصرفاتك وغيابك عن البيت الفتره الاخيره خلاني اشك وبالاخص لما عرفت من مي انك مبتروحلهاش زي ما انتي كنت قايلالي..ولما سألتك مرضتيش تردي خلتيني أشك فيكي أكتر
فرح : بس ده في حالة لو أنا مراتك فعلا
كريم بضحك : طايب ما انتي مراتي .. اومال ايه اختي
فرح بحرج : قصدي 
كريم (وقد شعر بحرجها : هههههه ، خلاص ياستي نتفق من اول وجديد (واوعدك اني هاعملك بما يرضي الله صدقيني 
فرح : بس انت اخلفت وعدك معايا
كريم : جربيني تاني واوعدك اني مش هخلفه (هااا ياستي
فرح بعفويه : هحاول اصدقك ،بس بشرط
كريم : ايه هو الشرط
فرح : كل واحد ينام في اوضه منفصله
كريم بضحك : هههههه ، ممممم أفكر مع انه صعب لاننا مش عايشين لوحدنا
فرح: بس ده شرطي 
كريم: مممممم ، حاضر ياستي انا هعمل لينا جناح منفصل يكون فيه اوضتين 
فرح بأبتسامه :متشكره اووي ، وصدقني مش هضايقك خالص لحد ما السنه تخلص
كريم بأبتسامه جميله: هههههههه ، لاء عادي براحتك ، ضايقني زي ما تحبي بس براحه عشان أنا عصبي 
فرح بابتسامه: ماشي خلاص... اه عايزه أطلب طلب ممكن
كريم : قولي ياستي 
فرح: عايزه أشتغل 
كريم (وقد تغيرت معالم وجهه : لاء طبعاا ، تشتغلي ايه اي حاجه تحتاجيها أن ملزم بيهاا (وكمان عايزاه الناس يقولوا ايه مراتي مش قادر اتكفل بمصاريفهاا فجايبها تشتغل وهي لسا طالبه .. غير أنك المفروض تتفرغي لدراستك 
فرح برجاء : بس انا حابه أشتغل.. عشان اقدر بعد السنه اعتمد علي نفسي واكون فهمت الشغل ، وياسيدي ما تخفش جوازنا محدش غريب هيعرفه (يعني عشان تقدر تعيش حياتك ومكنش عقبه ليك او... كادت ان تنطق الكلمه الاخيره (ولكن لم تستطع .. كانت تقول هذا الكلام وهي تشعر بوجع شديد 
كريم بحده: وليه محدش يعرف انك مراتي ، الاتفاق صح بينا ، بس انتي قدام ربنا والناس مراتي علي سنه الله ورسوله
فرح بأصرار: بس أنا مش عايزه حد يعرف
كريم (ولم يستطع ان يفهم تلك الاصرار علي ذلك .. فكيف ترفض أن يعلم الناس امر زواجهم سوا القليل منهم : ماهو لازم أعرف السبب .. عشان اقدر اوافق (ولا في حد في حياتك مش عايزاه يعرف موضوع جوازنا دلوقتي
نظرت له فرح وصمتت ...
كريم بضيق : تمام، بس بعد ما تخلصي الامتحانات 
ولكن السبب الحقيقي(فأنها كانت لا تريد أن يتحدث احد عنه ويعايره بها .. فكيف يتجوز من ابنه الساعي الذي كان يعمل عنده ... ففضلت أن تجعله يظن أنها تحب شخص أخر، أفضل من أن يعلم السبب الحقيقي 
.................................................. ..................
كان يجلس شارداا في مكتبه،فلماذا يفعل معهاا كل هذا لماذا لم يرغب في انهاء الاتفاق معاها، هل هو يحبها او انه ينفذ رغبة عمه بأن تستمر هذه الزيجه لمده سنه ، أسالة كثيرة كان تدور في عقله (ولكن كان يطرد اي أحساس بالحب اتجاهها او بتجاها اي امرأه أخري
قطع شروده تلك مجئ صديقه عمر
كريم بأبتسامه: حمدلله علي السلامه
عمر بتعب: الله يسلمك ، نفدت انت وسافرت وانا الي ادبست في الشغل مع العمال
كريم بأبتسامه: لو تعبان خدلك أجازه ، بس يوم واحد بس فاهم
عمر : بصراحه كتر خيرك علي الواجب الي بتعمله معايا ، يوم واحد .. انا ماشي سلام بدل ما اتنقط
.................................................. ........................
كانت تقص فرح علي مي تلك الأتفاق......
مي بدهشه: ووافقتي، بعد الي اعمله 
فرح: هو واعدني انه مش هيضايقني تاني، وهننفصل بعد السنه ما تخلص
مي(وهي تتأمل صديقتها: مكنتش أعرف أنك بتحبيه اووي كده، وتسامحيه علي الي عمله بسهوله كده
فرح بأبتسامه:معرفتش أكرهه ، ومش قادره انسي طعم الشيكولاته زمان الي ادهاني بحنان
فلاش باك!!
بعد وفاة والدتهاا
بابا انت رايح فين
عبدالله وهو يحتضن أبنته بحنان : رايح الشغل ياحببتي
فرح بدموع: وهتسبني لوحدي 
عبدالله بحزن علي ابنته: معلش ياحببتي لازم اروح الشغل عشان هو ده الي بيأكلنا.. 
فرح بخوف: بس انا هخاف اقعد لوحدي .. وبدأت في البكاء
في تلك اللحظه جائت احد جاراتهم 
ام أحمد:مالها فرح يا ابو فرح
عبدالله: خايفه تقعد لوحدهاا
ام احمد وهي تمسك بيد فرح: خلاص روح انت الشغل ، وانا هاخدها تقعد مع العيال فوق 
ذهب عبدالله وهو يشعر بالقلق علي ابنته ولكن ماذا سيفعل (فلابد ان يذهب لعمله من اجل المال
ام أحمدبحده: يلا عايزاكي تكنسي البيت كويس وتروقيه وتمسحيه
فرح ببكاء: بس انا مش بعرف اعمل حاجه
أم أحمد بحده: ليه ياختي صغيره ولا صغيره، اظاهر امك الله يرحمها كانت مدلعاكي علي الاخر .. يلا يابت اعملي الي قولتلك عليه
خرج عبدالله من عمله مبكرا بعد ان أستأذن من والد كريم 
وعندما ذهب ليأخذ أبنته .. فوجئ بما كانت ابنته الصغيره التي لا تتعدي 10 اعوام تفعله وملابسها اصبحت مبلله
عبدالله وهو يحتضنها : مين الي خلاكي تعملي كده
في هذه اللحظه أتت أم احمد لتبرر موقفهاا : دي هي والله يا ابو فرح الي كانت عايزه تمسح وفضلت اقولها لاء يفرح ياحببتي لتتعبي ، بس انت عارف بقي دماغ الاطفال وحبهم في لعب الميه
نظرت فرح لوالدها ببكاء وهي تنفي برأسها كلام تلك السيده
عبدالله وهو يحتضنها بشده: ما تخافيش ياحببتي،مش هسيبك لوحدك تاني
ثم نظر الي أم احمد بضيق.. وقال: حرام عليكي ديه طفله يا تيمه ، ثم تركها وذهب 
كان عبدالله يخاف ان يتركها لوحدهاا، فكان يأخذها معه لمكان عمله
وفي يوم ..
كانت فرح تلعب في جنينه الشركه ..وفجأه سقطت علي الارض وجرحت ركبتها
كان كريم يدخل في تلك اللحظه الي الشركه .. ولكن لفت انتباهه وجود طفله صغيره تبكي بشده (كان كريم في عمر 18 عاما
كريم بخضه: انتي كويسه.. ثم نظر الي الدماء التي تغطي فستانها
كريم وهو يحملهااويأخذها الي سيارته ثم ذهب بها الي المشفي
بعد ان أطمئن عليها ..
كريم بأبتسامه : انتي كنتي بتعملي ايه في الجنينه.. ثم التفت اليهاا ونظر عليها وهي تجلس بجواره في السياره(انتي بنت حد من المواظفين في الشركه الي عندنا
هزت فرح له رأسها وصمتت
ابتسم كريم لها .. ثم اوقف سيارته عند احد المحلات (واحضر لهاا عصير وشيكولاته
فرح بأبتسامه: الله شيكولاته، شكراا
أبتسم كريم لهاا ثم انطلق بسيارته (لكي يطمئن والدها عنهاا ..
عندما وصل وجد عم عبدالله (يجري اليه 
عبدالله(وهو يحتضن ابنته بشده: انتي كويسه يافرح ياحببتي
نظرت فرح لكريم الذي يشاهدهم بأبتسامه ثم انصرف 
فرح بطفوله: اه يابابا متخافش ..
مي بدهشه: مش معقول يعني كريم ، هو الشخص ده
فرح: ايوه هو
مي: بس انتي لما روحتي الشركه مقولتليش
فرح: انا اصلا مكنتش فاكراه لان شكله اتغير .. بس لما دخلت علي ماما امينه مره كانت مسكه البوم صور ليه وفرجتني علي صوره، وشوفت ليه صوره تقريبا كان في العمر ده فأفتكرته
مي : ياااا معقول لسا فاكراه يافرح
فرح بتنهيده: محدش بينسي حد عامله بلطف وحنان ، انا لسا لحد دلوقتي فاكره نظرته وابتسامته
مي بدعابه: ياسيدي ياسيدي، يابختك ياسي كريم.. ثم نظرت لها بتمعن 
طيب وهو فاكرك ولاا
فرح بحزن: لاء طبعا هيفتكرني ليه اصلا،كنت مجرد طفله صغيره صعبت عليه وساعدها 
مي: مممممممممممم ، طيب واشمعنا انتي بقي لسا فاكراه
فرح: مش عارفه ، بس يمكن زي ما قولتلك محدش بينسي حد عامله بلطف
مي بأبتسامه: طيب ، يلا بقي كفايه رغي عشان نكمل مذاكره
فرح بأبتسامه: يلاا ياستي
.................................................. .....................
كان يجلس شاردا في احد الملاهي الليليه(ويدخن بشراسه..
وصورتها لا تفارق عقله(وهو يراها تقف مع احدهم ثم تركب معه سيارته 
معتز: ايه يابني مالك قاعد سرحان كده ليه 
شادي وهو مازال شارداا ويتخيلها مع تلك الرجل:مافيش يامعتز ، انا ماشي سلام
في تلك اللحظه أتت اليهم فتاه (واقتربت من شادي بدلال ثم عانقته 
اخص عليك ياشادي بقالك كتير مش بتسأل عليا
شادي:معلشي يا ماهي عندي شويه شغل.. ثم تركهاا وذهب
ماهي بدهشه وهي تنظر لمعتز: هو في ايه ماله شادي يامعتز
معتز بأستغراب علي حال صديقه تلك الايام: مش عارف..ثم امسك يدهاا (تعالي نرقص
ماهي بدلع :يلااا يابيبي
.................................................. .............
كانت تمسك هاتفها وتزفز بضيق ..
ييييييييه برضوه مقفول.. ثم قفذت هاتفهاا بغضب علي السرير
وخرجت من غرفتهاا ... ولكن صعقت عندما سمعت صوت والدتها وهي تتحدث في الهاتف وصوت ضحكاتها تتعالا ...
صعقت ياسمين عندما سمعت حديث والدتها مع تلك الشخص بهذه طريقه ، أحست كأنها تسمع فتاه مراهقه تبحث عن سماع الكلام المعسول.....
ياسمين بحده: انتي بتكلمي مين 
كريمه وبعد أن أنهت حديثهاا مع تلك الرجل : ده ، ده
ياسمين بحده : ده ايه 
كريمه بغضب لتداري علي ماسمعته أبنتها: انتي ناسيه أني امك يعني متكلمنيش بالطريقه ديه فاهمه
ياسمين : افهم أيه ياست كريمه جوزك لسا مكملش 3 شهور، وحضرتك بتكلمي راجل في التليفون وكمان بالطريقه ... كادت ياسمين ان تكمل ولكن لم تستطع ان تنطق بتلك الكلام الذي سمعت والدتها تتحدث بيه
كريمه بغضب وهي تمسك ذراع ابنتها : الراجل ده بعد كام شهر هيبقي جوزي يعني تتلمي وتبقي كويسه فاهمه ياياسمين .. ثم بدأت تقول لها بحنان :ياحببتي انا هتجوز علي سنه الله ورسوله
نظرت لها ياسمين بشمئزاز وتركتها وذهبت الي غرفتهاا (وهي تشعر بالحنق من تصرفات والدتهااا 
.................................................. .......................
ياااا أخير خلصنا أمتحانات بجد الواحد مش مصدق
فرح بأبتسامه : الحمدلله، يلاا عشان اوصلك 
خرجت الفتاتان من باب الجامعه ، ووجدت فرح السائق ينتظرهاا
عم سعيد: عاملتي ايه يابنتي في امتحانك
فرح بأبتسامه : الحمدلله ... ثم نظرت الي مي التي تقف بجانبهاا (ممكن ياعم سعيد توصل مي الاول
عم سعيد بأبتسامه : من عنياا يابنتي ..
في تلك اللحظه كانت تقف ياسمين وتنظر الي تلك السياره وهي تشعر بالحقد والحنق من فرح
مالك مضايقه كده ليه ..
ياسمين بضيق : مافيش حاجه ، بس انت أتأخرت كده ليه
شادي: معلش ياحببتي الطريق كان زحمه ...ثم اقترب منها (علي فكره انتي وحشاني اوووي
ياسمين : ياسلام ياسي شادي ، ايه الرضا ده ، ده أنت اخدتلك فتره مبتردش علياا ولا كأني هماك 
شادي : خلاص بقي المسامح كريم ...
ياسمين بحب : ماشي ياسيدي 
.................................................. ................
كانت جالسه مع تلك السيده الحنون وهما يضحكان ويتسامران
دخل كريم عليهم وابتسم ....
كريم بأبتسامه: طيب مضحكوني معاكواا ، أشمعنا أنا
أمينه بأبتسامه: علي فكره بنضحك عليك ..
كريم : علياا .. ثم قال بداعبه : خونه
أمينه: أصل وريت فرح صور ليك وانت صغير
كريم بضحك : اوعي تكوني وريتيها الصوره ايها
امينه وهي تنظر لفرح : اه وريتها
كريم بدعابه وهو ينظر لفرح : يادي الكثوف ، يادي الفضايح
امينه وفرح : ههههههههههههههههههههههههههه
كريم بحب : اخبار صحيتك ايه ياست الكل
امينه وهي تتصنع الحزن : انا زعلانه منك ، ديما في الشغل او مسافر ، لولا فرح هي الي بتطمن علياا وعلي ميعاد دوايه مكنش حد عبرني
كريم وهو يقبل يدها : غصب عني والله يا امي ، ما انتي عارفه من ساعة ما عمي الله يرحمه ما مات والشغل كله بقي عليا
امينه بحنان وهي تربط علي كتف ابنها : ربنا معاك ياحبيبي 
كانت فرح تنظر علي كريم وتتأمل معاملته مع امه ، كنت تشعر بالفخر بأنها تزوجت من تلك الرجل بالرغم انها تعلم ان زواجهم مجرد فتره وتنتهي ، ولكن تصرفات كريم الحنونه بصرف النظر عن عصبيته بعض الاحيان ، تجعلهاا تشعر بالسعاده 
كريم : هاا يافرح طمنيني عاملتي ايه في امتحانك 
فرح : الحمدلله 
كريم بأبتسامه : عايز تقدير فاهمه 
فرح : ان شاء الله ، عن أذنكم 
ذهبت فرح وتركت كريم مع والدته
امينه بأبتسامه : البنت ديه كل مدي وانا بتعلق بيها وبحبهاا اكتر، انا مبسوطه اوووي انك اتجوزتهاا .. بالرغم عارفه حياتكم عامله ازاي مع بعض .. بس عندي امل انكم تبقي زوجين في يوم من الايام 
كريم بأبتسامه وهو يحاول ان يهرب من كلمات ونظرات امه له : علي فكره أنا هبتدي أغير من فرح
أمينه بحب : ربنا يخليكوا ليا ياحبيبي ومايحرمني منكم ....
.................................................. ..................
بعد أن أنهي كريم حديثه مع والدته ... ذهب الي غرفته ووقف أمام الشرفه يدخن سيجارته بشرود .. ولكن فوجئ بوجود فرح في الجنينه
كانت تجلس علي أحد المقاعد وتنظر الي السما بشرود 
كان كريم ينظر عليها ويتأملهاا ، كان يشعر بأن تلك الفتاه برغم من بساطتها وتصرفاتها العفويه .. تمتلك جاذبيه خاصه ، يشعر وكأنها مثل المغناطيس تجذب من حولهاا بسهوله 
كريم بتنهد :شكلك حبيتها ياكريم زي ما عمر قال...، بس امتا وازاي علقتيني بيكي يافرح، ثم بدء يتذكربحزن وألم تلك الليله التي اخذ منها ما أراد غصبا
أما فرح كانت شارده تفكر في كريم ، وكيف تلعقت بيه بتلك الطريقه ، فقد تغيرت ماعملته لهاا تمام منذ تلك الليله التي وعدها بأن يبدء معاها أتفاقه من جديد ، فبدء يعاملهاا بلطف وحنان 
فرح بتنهيده : بس أكيد ده مش حب ، اكيد هو بيشفق عليا مش اكتر وشايفني مجرد بنت غلبانه بيحاول يساعدهاا 
قطع شرودها تلك صوت احدهم
كريم : ايه الي مقعدك في ضلمه كده
فرح : ابدا كنت عايزه اشم شويه هواا .. ثم نظرت له وقالت بتردد : هو انا امتا هبتدي شغل
تنهد كريم بضيق : في الوقت الي يريحك 
فرح بفرحه : ممكن أبدء من بكره
كريم : استريحي بس كام يوم الاول
فرح بحب : حاضر .. ثم نظرت له بأمتنان : بجد مش عارفه اقولك ايه بس ربنا يسعدك ويوفقك في حياتك .. (ثم همت بالوقوف وقالت : تصبح علي خير
كريم : وانتي من اهله
.................................................. ....................
كانت نائمه في حضنه .. وهو شارد بأخري
شادي وهو يتذكر فرح التي تركت العمل منذ تلك اليوم الذي رأها معه وتركب سيارته ، كان يشعر بالحنق الشديد منهاا ومن كل النساء (فهو يراهم بأن جميعهم خوناا 
ثم نظر الي ياسمين النائمه بحضنه ... وشعر بالأشمئزاز منهاا ومن كل النساء ايضااا
.................................................. ...........
مرت الايام سريعاا وبدأت فرح اول يوم في عملهاا
مممممممم لسا طالبه ، بس متوصي عليكي من كريم بيه شخصياا ثم نظر لها بنظره بارده : بس كل ده ما يفرقش معاياا ، كل الي يفرق شغلك فاهمه وانسي خالص انه متوصي عليكي مفهوم 
فرح بخوف من تلك الرجل : مفهوم 
ثم نظر باتجاهه شخص أخر وقال بجديه : أستاذ أحمد هو الي هيعلمك الشغل ... ثم ندهه علي أحمد
جاء اليه أحمد .. وسمع بعض التعليمات من تلك الرجل وانصرف من امامه
احمد بأبتسامه : متخافيش منه هو جد وعصبي ، بس حنين وده ياستي المدير بتاعناا (اسمه استاذ مصطفي
ابتسمت له فرح وصمتت
احمد: هاا مستعده نبدء ولااا ...
فرح بأبتسامه : تمام 
احمد بأبتسامه قبل ان يبدء : صحيح اسمك ايه
فرح : اسمي فرح
احمد : ماشي يا انسه فرح (يلا نبدء الشغل واي حاجه مش فاهماهاا قوليلي اتفقنا
فرح : اتفقنا
.................................................. ................
أنقضت الأيام ولم يكن بهاا أي شئ جديد يذكر وفي يوم..
كانت فرح تقف مع احمد في طرقه الشركه ويتحدثان
وفي تلك اللحظه كان كريم يهم بالدخول الي مكتبه ولاحظ هذا
كريم بغضب: هاتيلي اوراق البورصه
رندا بخوف: حاضر يافندم.. 
ثم ألتفت لهاا واندهي علي الأستاذه فرح عشان عايزهاا
رندا بضيق شديد : حاضر
بعد ان دخل كريم مكتبه...
رندا: ماكنا صدقنا نخلص منك ، انا حاسه ان في حاجه بينك وبين مستر كريم وحاجه كبيره كمان ، مش مجرد قرابه او معرفه ...
.................................................. .......................
رندا وهي تنظر لفرح بضيق تام: أتفضلي مستر كريم عايزك
دخلت له فرح بتوتر
كريم بحده وبضيق: أظن أننا في شركه والمفروض يكون في احترام اكتر من كده
فرح وقد أتسعت عيناها مما يقوله: احترام ، هو أنا عاملت حاجه غلط
كريم بحده: ايه الي كان موقفك مع استاذ احمد
فرح :كان بيقولي اد ملف الحسابات لاستاذ مصطفي 
كريم : ياسلام وانتي واقفه مبتسامه ليه
فرح بغضب من كلامه : اظن أن أنا حره ، عن أذنك
تركته فرح وهو يغلي من الغضب ..
.................................................. ......................
انتي لازم ياشيرين تنقلي ورقك وتيجي فرع الشركه الي هنا بأسرع وقت
شيرين : ليه يا رندا هو في حاجه 
رندا بحده : ياغبيه اسمعي كلامي فاهمه 
شيرين بحزن : ده لما بيجي العين السخنه مش بيكون طايقني
رندا: انتي الي تصرفاتك غلط 
شيرين : طيب أعمل ايه أنا زهقت يا رندا
رندا : هقولك تعملي ايه ...
.................................................. ............
كانوا يجلسان سويا ويتسامران 
عمر : بس مقولتليش اخبارك ايه مع فرح
كريم : عادي مافيش جديد 
عمر: ازاي يعني ، ديه معاك في البيت والشركه 
كريم بتنهد :سيبك دلوقتي من الموضوع ده ، عايزين نتستعد لحفله أفتتاح المنتجع 
عمر: انا كلمت شركه لتنظيم الحفلات، وكله هيبقي تمام ان شاء الله
... هااا بقي مقولتليش ايه اخبارك مع فرح
كريم وبدء يقص عليه قرب احمد من فرح الدائم
عمر بأبتسامه: هو أنت بتغير عليها
كريم : لاء طبعاا هي حره ، بس برضوه متنساش انها مراتي ولازم تحترم وجودي
عمر بخبث : أظن ان مافيش حد في الشركه عارف انها مراتك ..
نظلر لها كريم بصمت ، فهو حقا يشعر بالغيره عندما يراها تتحدث الي احد وبالأخص أحمد الذي يراها دائما معه ...
قطع شروده تلك صوت هاتفه 
مالك يافرح بتعيطي ليه 
فرح ببكاء : ماما أمينه تعبانه ، وانا مش عارفه اعمل حاجه تعال بسرعه ياكريم
عمر : في ايه 
كريم وهو يأخد مفاتيح سيارته ويهم بالخروج : ماما تعبانه اووي ياعمر
عمر : استني انا جاي معاك 
.................................................. ..............
كانت تجلس معه ، وتحكي له عن تصرفات وأفعال أمها الاخيره 
أما هو كان يدخن سيجارته ، وهو لا يهتم بحديثها فهو يعلم أن النساء جميعهم خائنات ولا يبحثون عن شئ سوي متاعتهم الخاصه 
ياسمين بحزن : انا زهقت اووي يا شادي من تصرفاتها ، احنا هنتجوز أمتا ياحبيبي
شادي بحده : في ايه يا ياسمين انتي الايام ديه كل شويه نتجوز نتجوز بقيت حاجه تزهق
ياسمين بحب وغباء: خلاص انا أسفه ياحبيبي 
شادي وهو يهم بالوقوف : أنا ماشي 
ياسمين وهي تلحقه : استني ياشادي خلاص ، متزعلش مني ياحبيبي .. ثم مسكت يدهه بحنان : انت عارف انا بحبك قد ايه ومقدرش استغني عنك 
ثم اقتربت منه بدلع : هاا بقي هنسهر فين دلوقتي ياسيدي
شادي بخبث فهو يعلم انه سيطر تماما عليها وجعلها تحبه بشده بل تعشقه وهذا كل ما يهمه : تعالي معاياا .. 
.................................................. ..................
كانوا يقفون خارج غرفتها ينتظرون خروج الطبيب
الطبيب : الحمدلله مافيش حاجه خطر متقلقوش 
كريم بأبتسامه : متشكر اووي يادكتور
عمر : أتفضل معايا يادكتور
أما فرح كانت تمسك يد أمينه وتبكي 
أمينه بتعب : يا حببتي متقلقيش انا كويسه اه ، بطلي عياط بقي
كريم وهو يقترب من أمه ويقبل جبينها بحنان : عامله ايه دلوقتي يا ماما
أمينه بأبتسامه : الحمدلله ياحبيبي انا كويسه بس فرح هي الي قلبها رهيف وخافت علياا 
ثم نظرت لفرح وجدتها مازالت تبكي 
أمينه وهي تنظر لكريم: يلا ياولاد سيبوني ارتاح بقي
غادر كريم وفرح غرفة أمينه .. ودون أن تشعر فرح أرتمت في حضن كريم 
فرح ببكاء : أنا كنت خايفه اووي ياكريم ، أن تحصلها حاجه 
أندهش كريم من فعلتها تلك .. ولكن أحتضنهاا بشده كأنه كان ينتظر قربها تلك : الحمدلله ، عدت علي خير والدكتور طمنا
كان عمر صاعداا في تلك اللحظه ليطمئن علي أمينه ورأهم
أبتسم عمر ثم غادر ...
.................................................. ....................
ممكن أعرف السبب الي خلاكي تطلبي نقلك لفرع الشركه هنا
شيرين : يا فندم أنا كنت متعينه هنا الاول ، وحضرتك لما المشروع في العين السخنه بدء طلبت مني اتابع الشغل مع المهندسين هناك ، والمشروع خلاص هينتهي ، وانا حابه ارجع شغلي هنا تاني
كريم : تمام يا أنسه شيرين ، اتفضلي علي شغلك زي ما كنتي قبل ما تتنقلي العين السخنه
شيرين بأبتسامه : متشكره اووي يافندم..
خرجت شيرين ووجدت رندا تنتظرهاا
شيرين بأبتسامة ثقه : طبعا وافق يابنتي
رندا :ماشي ياعم الواثق انت ، المهم اشوف الابتسامه ديه في الاخر
شيرين : اكيييد هتشوفيهاا ، وانا حرم كريم الشاذلي 
يلاا بقي سلام يابنت خالي ... اشوفك بعدين
*************************************مرت الأيام ، كان أحمد دائم القرب من فرح أما شيرين تحاول بشتا الطرق أن تجذب كريم لهاا ....
كريم : أكيد بينهم حاجه ياعمر
عمر ليستفز صديقه : وفيها ايه ياكريم ما تسيبهاا تعيش حياتها ، ماكده كده مده وهتنفصلوا وكل واحد هيشوف حياته
كريم بحده :طول ماهي مراتي المفروض تحترمني
عمر: انت نسيت ياكريم ان انت وفرح متجوزين علي اتفاق .. مراتك ايه بقي ديه مجرد صفقه
ولا قول انك حبيتهاا وبتغير
كريم بتنهد: مش عارف ياعمر بقيت اتجن لما بشوفها مع الزفت ده ، في الاول كانت بالنسبالي عادي اما دلوقتي بحس اني هموت وانا بشوفها بتضحك معاه
عمربدعابه : أخيرا ياولاد كريم الشاذلي حب لااااا ديه معجزه 
كريم بحزن : ايوه ياسيدي بحبهاا وبموت فيها كمان ، الفتره الي قربت منها اكتشفت فعلا قد ايه هي انسانه بريئه وحنينه ،عامله زي الاطفال بالظبط بتزعل علطول وبتفرح علطول ، شوفت في عنيها كل حاجه حلوه التسامح والحب والطيبه 
فلاش باك!!
ممكن اجي معاك يوم ماهتروح تفتتح الملجئ
كريم بدهشه: انتي عرفتي منين ، أني رايح أفتتح ملجئ
فرح بأسف: اصل سمعتك صدفه انت وعمر بتتكلموا في الموضوع ده ، هاا ممكن
كريم بابتسامه : ماشي ياستي ، بكره ان شاء الله جهزي نفسك
فرح بطفوله: بجده متشكره أوووي 
كانت تلعب مع الاطفال وتحتضنهم وكأنها تقول لنفسها أرئيتي يافرح لستي وحدوكي من حرمتي من والديكي .. فانتي قد رباكي والدك الي ان كبرتي ، اما همااا فلا احد يوجد بجانبهم(ففاقد الشئ يعطيك ماحرم منه ،لانه قد عاني من نفس حرمانك 
كان كريم في تلك اللحظه ينظر لها بحب ويشاهد أندماجها مع الاطفال 
لاحظت فرح نظراته وأرتبكت ...
كريم بأبتسامه : يلا يافرح 
بعد أن ودعت فرح الاطفال
ممكن نيجي هنا علطول
كريم : حاضر ياستي..
كانت تجلس بجانبه وهي شارده ثم بدأت دموعها تتساقط من عينيهاا
كريم بخضه وهو يوقف سيارته: مالك يافرح بتعيطي ليه
فرح ببكاء: اصل افتكرت ماما الله يرحمها وبابا ، بس تصدق انا ندمانه في كل لحظه استسلمت للحزن وكنت بكون مش راضيه وزعلانه من ربنا عشان حرمني من امي وانا صغيره بالرغم ان بابا كان موجود وعايش بس برضوه كنت بحتاجها ، بس دلوقتي بجد انا زعلانه من نفسي اووي وهقول الحمدلله برضي لان حياتي كانت احسن منهم
كريم بأبتسامه : خلاص بقي متعيطيش ، المهم الواحد يرضي بقضاء ربنا وديماا يقول الحمدلله ، صحيح ساعات الحزن والوجع علي الناس الي فقدانهم بيخلينا نحس ان الدنيا ضيقه علينا ونكون نقمين علي حياتنا بس بعد كده بنكتشف ان حياتنا ديه متجيش حاجه في حياة غيرنا
فرح ببتسامه وهي تمسح دموعها: الحمدلله ..
ايه يابني روحت فين .. لاا فرح أثرت عليك
كريم وهو يفيق من شروده :تفتكر ده حب ولا تعود وهينتهي 
عمر: انت الوحيد الي تقدر ترد علي نفسك في السؤال ده ياكريم
نظر له كريم لمده طويله ثم صمت (وهو يشعر بالحيره والخوف من تلك الشعور الذي بدء يسيطر عليه ..
.................................................. ....................
كانوا يجلسون علي مكاتبهم ويتحدثون علي ما يحدث في الشركه 
لااا بس في حاجه اكيد بين بشمهندس كريم وبشمهندسه شيرين (ديه ديماا عنده في المكتب
اكرم: يابنتي بصراحه بشمهندسه شيرين ديه صاروخ وكمان من عيله كبيره ده باباها مستشار وعمها شاكر زياد ، يعني عيله تتناسب فعلا غير انها جميله اووي الصراحه
اسماء وهي تنظرله بحده : ما تتلم ياسي اكرم ، شكلك عايز تضرب
احمد بضحك :هههههههه هتبتدوا النقار ولا ايه
اسماء: ما انت شايفه يا احمد عمال يقول ايه قدامي ولا كأني موجوده ، وكمان ديه اصلا مش حلوه خالص وانسانه ملزئه
اكرم بضحك لكي يغيظ اسماء: ديه نفسنه بنات بس يا ابو حميد بس انت ايه رئيك
أحمد وهو ينظر لفرح : وانا مالي ياسيدي ، خليك انت مع خطبتك واحرقوا دم بعض
كانت فرح تستمع لكل هذا وهي تشعر بالوجع تريد دموعها ان تسقط ولكن لا تستطيع ان تدع لها العنان امامهم
فرح عن اذنكم ...
في تلك اللحظه دخل مصطفي عليهم : ايه يا اساتذه هنسيب شغلنا وهنقضيها رغي 
.................................................. .................
ذهبت الي الحمام وظلت تبكي علي ما سمعته.. فهاهو يحب اخري وكما يقولون انها فيها كل مواصفات الفتاه التي يرغب اي احد من الزواج منها جمال ومال وحسب ونسب ولا ينقصها شئ
فرح بأسي : فوقي بقي يافرح فوقي ، كريم بيعملك بأشفاق عشان الي عامله فيكي وانتي فتره من حياته وهيسيبك يعني انتي مجرد وقت ، وكمان هيحب واحده بيساعدهاا وباعت نفسها ليه عشان الفلوس ....ظلت تبكي الي ان أحست بالراحه فمسحت دموعهاا وخرجت
احمد بقلق مالك يافرح شكلك تعبانه او معيطه
فرح(وهي تحاول أن تداري حزنها : ابدا مافيش ..
وفي تلك اللحظه كان كريم يقف مع احد الموظفين .. ولمحهم وهم يقفون مع بعض
كريم وهو يجز علي أسنانه بشده : شكلي غلطت لما وافقت تشتغلي 
.................................................. ................
دخل كريم مكتبه وهو يشعر بالغضب الشديد .. 
عمر: مالك مضايق كده ليه ، الاجتماع كان فيه حاجه
كريم : لاء مافيش حاجه ، بس انت هنا من امتا
عمر: من نص ساعه ياسيدي .. ثم مد له يده بكارت
كريم : ايه ده ياعمر
عمر: ديه حفله عاملهاا شاكرزياد ، ولازم تحضرهاا 
كريم : روح احضر انت انا ماليش مزاج
عمر: لاا الدعوه موجهه ليك ، وكمان انت ناسي انه بينك وبينه شغل وكمان انا بقي مش فاضي ، يلا سلام بقي
كريم بضيق: مش وقت حفلات خالص 
.................................................. ..............
ها قوليلي هيحضر الحفله ولا لاء
رندا: ايوه يابنتي ، يلاا شاطرتك انتي بقي ياختي لازم تلفتي نظره وتوقعيه في أسرع وقت
شيرين : يااااريت يارندا احسن انا حاسه اني كل حاجه بعملها مبتأثرش فيه 
رندا: لاء المرادي متقلقيش
شيرين : بس نفسي افهم انتي ليه حاطه امل ان الحفله ديه هيكون ليه تأثير عليه
رندا لنفسها: مش هيكون عليه ، هيكون عليهاا هي لما تشوف صورته وصورتك في المجله مع بعض وبالبونت العريض(تنبؤ زواج رجل الاعمال كريم الشاذلي وبنت المستشار هشام زياد ...
شيرين : انتي يابنتي بتسرحي فين 
رندا: سيبيني بقي وروحي شوفي هتستعدي ازاي للحفله
شيرين : ماشي ياستي بس عمو شاكرعلي فكره بعتلك دعوه ، أوعي متجيش
رندا: متقلقيش هاجي هي ديه حفله تتساب
بعد ان تركتها شيرين أمسكت بهاتفها ، وأتصلت علي شخص ما
.................................................. ..................
انتي متعرفيش حاجه عن فرح
ساره: أبدا يا أستاذ شادي من ساعة مامشيت وانا معرفش حاجه عنها
شادي بأستغراب: ده انتي ديماا كنتي معهاا ، ازاي متعرفيش حاجه عنها حتي رقمها او عنوان بيتها
ساره:صدقني يا استاذ شادي معرفش حاجه ، بس هو في حاجه 
شادي: خلاص ياساره اتفضلي انتي...
ساره بحزن:نفسي يحس بيا ويحس بحبي ليه ،لو تعرف انا بتوجع قد ايه لما بشوفك مع واحده تانيه او بتكلم واحده وبالرغم من كل ده بحبك وبدعيلك ان ربنا يهديك 
معتز وهو يهم بالدخول لصديقه: تصدق موزه البت ديه
شادي بضيق : خير يامعتز..
معتز: مالك ياشادي ، انت فيك حاجه غريبه انت مكنتش كده من شهرين ، ديماا شارد وحتي مبقتش تسهر زي الاول ... 
ولااا ياكبير في موزه جديده ومخبيها عننا ، وعايز تكلها لوحدك
بس لو فعلا فيه ، ديه ياسمين تموتك
شادي بضيق : بقولك ايه يامعتز بطل رغي وهات سيجارة حشيش 
معتز بأبتسامه : ياسلام ياكبير من عنيااا
.................................................. .................
مروحتيش ليه ياحببتي مع جوزك الحفله، مش المفروض تروحي معاه واه تغيري جو ده انتي من ساعة الاجازه ومقضياها شغل
فرح بحزن : انا ماليش في جو الحفلات (ثم تذكرت انه لم يخبرهاا بتلك الحفله سوا وهو يهم بالخروج ، فهو لا يريدها من الاساس فكيف تفرض نفسها علي شخص هي تعلم انه لا يريدهاا معه 
ولكن حبها الشديد له (قد أنساها انها هي من طلبت منه الا يظهر زوجهم امام احد سوا القليل ....... ولكن عندما نحب أحد ننتظر ممن نحب ألاهتمام والقرب الدائم حتي نجعله يظن أننا نريد الابتعاد، ولكن في الحقيقه أننا نريدهم أن يقولوا لن نترككم تبتعدوا
أمينه: مالك يافرح شكلك زعلانه من حاجه
فرح : لاء ابدا بس تعبانه شويه ...
امينه: ماشي ياحببتي روحي نامي وارتاحي
فرح وهي تقبلها: تصبحي علي خير
أمينه : وانتي من اهل الخير ياحببتي
.................................................. .................
كانت أصوات الموسيقه تعلو، والصحافين يملئون المكان
فهذه حفله شاكر زياد رجل الاعمال المشهور...
كان كريم يقف مع بعض رجال الاعمال ويتحدثون في بعض امور العمل والبورصه
شاكر: ازيك ياكريم ، بس بجد انا مبسوط انك جيت
كريم بأبتسامه: متشكر علي الدعوه ياشاكر باشاا
وفي تلك اللحظه جائت شيرين واقتربت من عمهاا
شاكر:علي فكره ياكريم أنا بدأت أغير ، يعني بنت اخويا تشتغل معاك ومترضاش تشتغل عندي
كريم بأبتسامه : والله ياشاكر باشا هو ده اختيرهاا ،وانسه شيرين لو حابه تشتغل معاك فأكيد هتاخد خبره برضوه من حضرتك
شاكربأبتسامه: بس انا مبسوط من شغلهاا معاك ، وكمان شركيتي وشركتك واحد ، ولا ايه
كريم : طبعاا يافندم 
شاكر بأبتسامه .. أسيبكم أنا عشان اشوف ضيوفي (ثم تركهم 
شيرين وهي تتصنع الحزن وتقترب من كريم : انا بجد زعلانه كده كنت عايز تستغنا عن خدامتي بسهوله ديه
كريم: أنا كنت بخيرك وانتي حره 
شيرين : بس انا عايزه افضل اشتغل معاك
كريم (وهو يحاول ان ينهي معاها الحديث : الي يريحك 
شيرين وهي تتظاهر بانهاا ستقع : أه الحقني ياكريم
كريم بخضه وهو يمسك يدها : انتي كويسه 
شيرين بأبتسامه : اه بس رجلي وجعاني
كريم : طيب تعالي اقعدي 
شيرين وهي تتشبث ب ذراعه : ممكن بس تساعدني لحد ما اقعد 
كريم (وهو يشعر بالضيق من تصرفها تلك ولكن لم يرد أحراجها : اتفضلي أقعدي علي الكرسي
شيرين بأبتسامه: متشكره اووي ياكريم 
كريم : ولا يهمك يا انسه شيرين عن اذنك
في هذه اللحظه جائت رندا اليهاا مبتسمه
شاطره ياشيري ياحببتي لا بجد هايله
شيرين : نفسي اعرف ليه خلتيني اعمل كده ، وكمان اه مشي اه
رنداا : بكره تعرفي ، وتشكريني ...(ثم تركتهاا وذهبت لتطمئن علي شئ ماا
.................................................. ......................
كانوا يجلسون ويمسكون بأيديهم احد المجلات
مش قولتلكم في بينهم حاجه ، اه شايفين (بس طلعت شاطره وقدرت توقع كريم الشاذلي 
فرح وهي تدخل عليهم : ماالكم ماسكين المجله كده ليه 
اسماء: هو انتي ماشوفتيش الخبر ، مستر كريم وشيرين أعلنوا عن حبهم ، والجواز هيكون قريب ... خدي شوفي الصور
نظرت فرح علي الصور(وهي تشعر بأن قلبهاا يتمزج وينزف بشده من قربهم هذا وتشبثها بيدهه
.................................................. ....................
كريم بغضب رندا تعالي حالا
رندا وهي تدخل مكتبه : خير يامستر كريم
كريم وهو يقذف المجله بضيق علي مكتبه : عايزك تتتصليلي بالمجله ديه حالاا وتحوليني لرئيس المجله 
رنداا: حاضر يا مستر كريم
وفي هذه اللحظه يدخل عليه صديقه عمر..
عمر: انت فعلاا هتتجوز شيرين !!!!
كريم بتنهد وضيق شديد وبدء يقص عليه ماحدث في حفلة امس
عمر: بس انت برضوه مردتش علياا،هتتجوز شيرين
كريم بغضب : ومن امتا كان بيني وبين شيرين أي حاجه 
عمر: بس انت عارف من زمان ان في حاجه من ناحيتها أتجاهك
كريم بضيق: من ناحيتها هي أما انا لاء
عمر: طيب فرح عرفت الخبر ده
كريم : مش عارف ، بس تقريبا الشركه كلها عرفت ، واكيد هي كمان عرفت
وفي هذه اللحظه رن هاتف كريم
كريم وهو ينظر لعمر: ده شاكر زياد، اكيد قرا الخبر
كريم : اهلاا يا استاذ شاكر
وبعد حديث استمر لمده دقيقه
كريم: بيقولي انه عايزيقابلني ، عشان الخبر ده 
عمر: وانت هتعمل ايه في الموضوع ده
كريم بغضب: اكيد هكذب الخبر، مش عشان صحفي كل الي همه يجمع اخباروبس حتي لو كذب ، يبقي اسكت 
.................................................. .............
ذهب كريم لمقابلة عم شيرين
شاكر: اهلاا ياكريم ، ازيك
كريم : الحمدلله .. وقبل ان يتحدث لكي يشرح له هذا الخبر
شاكر: من غير ماتتكلم ياكريم، انا عارف ان الخبر ده كذب ، لو كنت عايز شيرين انا كنت واثق انك كنت هتيجي تفاتحني في الموضوع علطول او هتروح تطلبها من والدهاا 
كريم بأرتياح : طيب الحمدلله ان الصوره بقيت واضحه قدامك
شاكر وهو يعتدل من جلسته : بس الناس ياكريم ، مش هتعرف كده وانت عارف احنا مين وانت كمان مين يعني ما هيصدقوا
كريم : مش فاهم حضرتك عايز ايه ، ما احنا هنكذب الخبر والموضوع هيتقفل وانا ناوي اجيب الي نشر الخبر ده وهعرفه ازاي يقول حاجه مش صح
شاكر : لازم انت وشيرين تتخطبوا لفتره ، وبعد كده تعلنوا انفصالكم عادي وبتهيألي الحل مرضي لجميع الاطراف
كريم بحده : افندم ، لاء طبعااا انا اصلاا متجوز
شاكر بدهشه: متجوز
كريم : ايوه ، بس لفتره معينه وهعلن جوازي 
شاكر وهو يقترب منه : خلاص بعد فتره من فسخ خطوبتك بشيرين ، اعلن جوازك بعدهاا بشهرين ...
كريم : مقدرش اعمل كده ، انا بحب مراتي وكنت قريب اووي هعلن جوازنا قدام الناس كلهاا
شاكر:كريم انت عارف انا بحبك قد ايه وبعتبر نفسي زي احمد الله يرحمه ، وعلي فكره باسم ابني كان جاي من امريكا بعد 3 شهور عشان يتقدم لبنت عمه ويتجوزها ، بس انت شايف الموضوع جيه ازاي ، ومافيش حل غير كده ياكريم
كريم بعد تفكيرخطئ : تمام بس هتكون خطوبه لمده شهرين بس وبعد كده هننفصل علطول
شاكر بأبتسامه: طبعاا ياكريم ... بس موضوع جوازك يااريت يبقي بيني وبينك بس لحد فسخ الخطوبه 
نظر له كريم وهو يشعر بالاختناق(فلن تتحمل فرح ذلك مهما حدث ومن تتحمل ان تري زوجهاا يتقدم بخطبه اخري 
.................................................. .....................
كانت فرح تجلس في غرفتهاا حزينه ، وعندما طرق باب غرفتهاا
مسحت دموعهاا 
كريم : ممكن يافرح تحصليني علي المكتب ، عايز اتكلم معاكي شويه
فرح (بأسي تحاول ان تخفيه حتي في نبرات صوتها : حاضر
كريم: عارف يافرح الي هقوله هيكون صعب اووي وهيبعدنا عن بعض بس مضطر لكده 
أفاق كريم من شروده ... علي دخول فرح اليه
فرح بجديه:انت قولت انك عايزين ، خير
وقف كريم واقترب منهاا : فرح صدقيني انا مبحبش شيرين ولاا عمري فكرت فيهاا ، فرح انا
وقبل ان يكمل كلامه : عادي يا استاذ كريم ، اصلا الحب والمشاعر في حياتكم مجرد صفقات ، يعني مش هتفرق اذا كنت بتحبهاا او لاء، وقبل ان تتركه علي العموم مبرووك (وشوف انت هتحب تتطلقني امتا عشان امشي من هناا 
وقبل ان تغادر مكتبه : بس انا مش هطلقك يافرح
فرح بعند وهي تلتف اليه : عادي يا استاذ كريم ، كلهاا مده وابعد تمام عنك واتفاقنا يتلغي ، ولاا انت متعود ديماا متكونش قد كلمتك
ثم تركته وذهبت دون ان تنظر اليها او تنتظر ان تسمع رده 
كريم بغضب : ماشي يافرح ....
.................................................. .................
تم تحديد موعد الخطوبه ، كانت امينه ترفض ذلك بشده كما انهاا رفضت التدخل في هذا الامر تماما ، وغضبت من ابنها كثير ولكن عندما قص عليهاا سبب فعله لذلك وانه سيتركهاا بعد مده قصيره وبعدها سيعلن زوجه من فرح في حفل زفاف امام جميع الناس فهو لم يحب ولن يحب غيرها،هدأت قليلا ولكن ظلت علي موقفها في عدم التدخل في تلك الخطبه ، 
اما فرح لم تحتك بكريم أبداا في تلك الفتره وكانت دائماا الجلوس بمفردهاا ، كانت امينه تشعر بهاا وتشعر بالأسي اتجاهه 
اما شيرين كانت في غايه الفرح والسعاده ، كانت تشعر وكأنهاا تمسك نجمه من السماا ، لم يكن هذا حب بل كان حب للشهره والمال والنفوذ والثراء ، ولكن كانت تضعه تحت بند الحب (فهذا ما تصوره لهاا نفسهاا 
.................................................. ...................
كانت تجلس مع صديقتهاا وهي تبكي بحرقه
مي : خلاص بقي يافرح ، صدقيني ميستهلش حبك ده والمفروض كنتي تسبيه وتبعدي عنه 
فرح وهي تمسح دموعها : ليه يامي عمل كده ، ده انا أبتديت احس انه فعلا بيحبني وكان نفسي اقرب منه اووي مكنتش عايزه غير قربه وبس 
مي : احنا عارفين ديما ان العالم بتاع الناس دول مش يناسبنا ولازم نبعد عنهم ، لان كل الي يهمهم صفقاتهم وفلوسهم اما الحب مش في قاموسهم واكيد هو خطبها وهيتجوزها عشان مصالحهم(المهم ياصاحبتي انسيه وعيشي حياتك لحد ما السنه تخلص واهتمي بشغلك ومستقبلك 
فرح : بس انا مش هقدر اشوفهم مع بعض 
مي : لاء بقي يافرح انتي لازم تثبتيله انك قويه ومش محتاجه ، وكل ده ميهمكيش ، اوعي تحسيسه بضعفك
نظرت لهاا فرح بتمعن ثم بدأت تشعر بأن كلام مي صحيح ولا بد ان تثبت له انه لا يعني لها شئ مهما كان بداخلهاا من وجع 
.................................................. .............
تمت الخطبه في بيت شيرين ، كانت شيرين متألقه في فستانهاا العاري
كريم بحده: ايه الي لبساه ده 
شيرين بدلع : ايه مش حلو
كريم وهو ينظر لها بشمئزاز : حسني من اسلوب لبسك شويه .. ثم تركهاا وذهب ليقف مع بعض الاشخاص
كان كريم يشعر بالاختناق الشديد ، يود لو ان يصرخ بهم جميعاا وينهي هذا الارتباط السخيف الذي تم من اجل مظهرهم وسط تلك المجتمع الذي ينتظر اي حدث لكي يبدء في قيل وقال وفعل ولم يفعل
عمر وهو يقترب من صديقه : مبروك ياكريم 
كريم : بلاش كل شويه تحسسني بالذنب ياعمر
عمر: انت حاسس بيه لوحدك ياكريم ، انا مش مصدق انك وفقت علي الموضوع ده مافي ستين داهيه اي كلام من حد
كريم بحزن ولم يستطع الرد عليه فلا يوجد له اي مبرر (فعذره سيكون اقبح من ذنبه ... ففضل ان لا يتحدث
.................................................. ................
كانت فرح تشعر بالأختناق الشديد وهي تتخيل شيرين تمسك بيد كريم وتتشبث بذراعيه ، ويلبسها دبلتهاا
فرح بحزن وهي تنظر ليدهاا :هي دلوقتي الي هتكون احق منك بيه هي خطيبته قدام الناس كلهاا ، اما انتي مجرد واحده اتجوزها بأتقاق ومده وهينتهي
خرجت من غرفتهاا لكي تخرج الي الجنينه لعلها تجد من الهواا ، راحه لما يشعل في صدرهاا
كانت تجلس خلف احد الاشجار في الجنينه وتبكي بصمت 
وعندما سمعت صوت سيارته ، نهضت من مكانها وقررت الدخول الي غرفتهاا
كريم : كنتي بتعملي ايه في الجنينه ، ومالك شكلك كنتي بتعيطي .. ثم بدء يقترب منهاا
فرح وهي تبتعد : مبروك مره تانيه يا استاذ كريم ، عن اذنك
ثم ذهبت وتركته يشعر بالحزن الشديد من عدم وجود رد فعل منها عما حدث ، فهو كان يود ان تصرخ بيه وتقول لهاا لن اتركك لغيري، ولكن كل يوم تصدمه من عدم اهتمامها بالامر ، ولكن جرحها منه كان اكبر فكيف تترجي احد وهو قد اختار شخص اخر وتركك تعاني الوجع والحزن : سامحيني يافرح ، انا عمري ماحبيت ولا هحب حد غيرك ، كنت فاكر اني كنت بحب نور بس لما اقبلتك عرفت ان كل ده كان مجرد شعور بأعجاب او انبهار ، اما انتي فبقيتي كل حاجه بالنسبه ليا ومقدرش اتخيل حياتي هتكون من غيرك ازاي 
.................................................. .........
شيرين بأبتسامه عريضه وهي تدخل علي رندا : هاي ياروني ياحببتي 
رندا بأبتسامه :طبعا عايزه مستر كريم
شيرين : طبعاا ، هو جوه ولا عنده حد
رندا : لاا مافيش حد ، ادخلي ما انتي بقيتي خطيبته بقي وبكره تبقي مراته
بعد ان دخلت شيرين الي كريم
ذهبت رنداا الي القسم الذي تعمل بيه فرح
رندا : انسه فرح ، مستر كريم عايز ملف الحسابات الي طلب مرجعتها من يومين
هزت لها فرح رأسها واعطته لها
رندا : معلشي ممكن تروحي انتي بنفسك تديهوله ، اصل عايزه اكلم استاذ مصطفي في حاجه
ذهبت فرح علي مضض من ذلك فهي لا تريد ان تراهه ، فهي دائما تحاول تتجنب رؤيته في المنزل والشركه ايضاا ، ولكن ماذا ستقول لهاا 
كريم : خير ياشيرين في حاجه ، مش وراكي شغل اتفضلي علي مكتبك عشان مش فاضي
شيرين وهي تقترب منه : اخص عليكي يابيبي ، ديه معامله تعاملهاني واحنا كانت لسا خطوبتنا من يومين
كريم بحده : شيرين قولتلك مش فاضي اتفضلي ..وفي تلك اللحظه طرقت فرح باب المكتب ودخلت 
كانت شيرين تمسك كارفتته وتعدلهاا له وهي قريبه منه بشده
فرح وقد صعقت من المنظر : اسفه ان جيت في وقت مش مناسب الملف الي حضرتك طلبته اتفضل
كريم بصدمه وهو يقف ويقترب منها : فرح استني لو سامحتي... ثم نظر لشيرين بغضب شديد 
ولكن فرح لم تبالي بأمره وتركته وذهبت ودموعهاا تتساقط
رندا بخبث : مالك يافرح ياحببتي ، ليكون مستر كريم زعقلك عشان في غلط ولا حاجه في الحسابات
فرح : ابدا مافيش ، عن اذنك
كريم بغضب : قولت روحي علي مكتبك 
ذهبت شيرين من امامه بغضب واغلقت الباب بحده
رندا : مالك يابنتي مضايقه كده ليه
شيرين : الاستاذ شخط فياا عشان حتت بت ولا تسوي بتشتغل عنده دخلت ، وشافتني وانا قاعده قدامه علي المكتب
رندا: ياهابله متزعليش اكيد مضغوط من الشغل متكبريش الموضوع يعني ، وكمان ما انتي عارفاه عنده وقت الشغل شغل
نظرت لهاا شيرين دون ان تتحدث ثم تركتهاا 
.................................................. ......................
افندم حضرتك طلبتني تاني ليه ..
كريم وهو يقف بقربها : صدقيني يافرح مافي حاجه بيني وبين شيرين وخطوبتي منها مجرد وقت وهتنتهي 
فرح بضحك وهي تتذكر قربهم من بعض : ما هو واضح ، عن اذن حضرتك
كريم وهو يمسك يدها بشده : هو كل ما اكلمك ترد عليا بكلمه وتسبيني وتمشي
فرح : ما هو أصل ديه حياتك وانت حر فيها ، ومش ملزم انك تبررلي اي تصرف ليك 
كريم بحزن : يعني أنتي شايفه كده
فرح بعند(يحرق قلبها : ايوه ، عن اذنك
ثم ذهبت وتركته وهو يشعر بحيره من تصرفاتها ..
.................................................. ..........
اومال انت عايزاها تقولك ايه بعد ما خطبتها
كريم : عايزها تزعق ، تشخط تعمل اي حاجه بس بلاش سكوتها ده
عمر: انت وجعت البنت ديه اووي ياكريم ، ومازلت بتوجعهاا
كريم بحزن :مش قادر استحمل نظراتها ليا كلها لوم وعتاب ، بس يااريت تتكلم وتعاتب كانت ريحتني ، بس كل يوم بكتشف اني ولا حاجه بالنسبه ليها
عمر: يعني انت عايز تكون حاجه بالنسبه ليهاا ، وانت اصلا اثبتلها انها ولا حاجه بالنسبالك .. علي فكره انت اناني ياصاحبي
كان يسمع كلامه وهو يعلم بأن صديقه محق (ولكن كيف سيصلح هذه الغلطه
.................................................. ................
كانت تعطي لها المجله ، والغضب يكسو وجهها
شوفتي الخبر ده ، اتبسطي كده بقي لما خطب غيرك وهيتجوزهاا 
كانت تنظر لأمها بتأفف شديد واخذت حقيبتهاا .. وقبل انا تغادر : ربنا يسعده في حياته ياستي 
ماجده بغضب : هتفضلي طول عمرك فقر ، ومبتسمعيش غير نفسك 
نظرت لها نور ثم تركتها وهي تشعر بالضيق من طمع امهاا تلك ، وحبهاا الشديد للمال (المال الذي حرمها من ان تتزوج ممن تحب وبسببه تركها وذهب فكيف سيلبي رغبات وطلبات امهاا التي تحتاح لثروه كبيره .... ثم تذكرت كريم بحزن وهي تشعر بالاحتقار من نفسها عندما سمحت لامهاا ان تسيطر عليها وتنصاع الي رغبتهاا في التمثيل علي بن خالتهاا وترك حبيبها 
سامحني ياكريم ...........
مر شهرا تقريباا، كان الاحتكاك بينهم قليلا جدا وكأنهم اصبحوا غرباء، كانت شيرين مستمره في التقرب من كريم بالرغم من عدم اهتمامه بهاا ومعرفتها بأن أرتباطهم مؤقت وسينتهي كما أنه اخبرهاا انه يحب اخري ولكن لم يعلمها من فاصبح كل شئ واضح بالنسبه اليها كي لا يخدعها ، اما هي فكانت تري بأن اهتمامها وقربها منه سيجعله يضعف لها ويصبح ملكها هي فقط 
.................................................. .....................
المشروع ده مهم اوووي بالنسبه للشركه ، عايز كل الاقتراحات المهمه لنجاحه ... ودلوقتي اقدر اقول اتفضلوا علي مكاتبكم الاجتماع انتهي
عمر: الافتتاح بتاع المنتجع بعد أسبوعين ، احنا دلوقتي شغالين في حمله الدعايه والحمدلله الامور ماشيه كويس
كريم : الحمدلله، متعرفش المشروع ده كان مهم اووي بالنسبه ليا
عمرضاحكا: ده كان فكرة مشروع تخرجك ، فاكر لما عرضته علي الدكتور وقالك استحاله يبقي في مشروع في البلد بالشكل ده
كريم بابتسامه : ماهو عشان كده انا صممت انفذه 
عمر: والحمدلله نفذته علي اعلي مستوي 
ثم نظر في ساعته :هقوم انا بقي عشان ورايا شغل
كريم وهو يرجع راسه للخلف : ماشي ،بس اوعي تنسي اننا معزومين بعد يومين علي حفلة جواز اكرم 
عمر بابتسامه : لا متخفش مش ناسي يلا سلام 
.................................................. ...
اهلا بالناس الندله الي مش بتسأل
فرح بضحك : انا برضوه يامي ، أخص عليكي
مي : لاء انا
فرح : هههههه ، خلاص ياستي حقك علياا
مي : هعدي النداله ديه بس بمزاجي عشان تعرفي بس اخلاقي
فرح بضحك : عارفها من غير ما تقولي ... ها بقي هتيجي معايا ولا لاء
مي : وده كلام يابنتي طبعاا ، ده انا فرحت اووي لما قولتيلي علي المكان الي هنروحه 
فرح : طب تعالي نشتري شويه هدايا الاول ونروح 
.................................................. ...........
رندا انا خارج ، لو استاذ أشرف أتصل ابقي بلغيه بالميعاد الجديد
رندا : حاضر يافندم
وفي تلك اللحظه دخلت شيرين عليهم
شيرين : رايح فين ياحبيبي ، مش احنا متفقين اننا هنتغدي مع بعض النهارده
كريم: معلشي ياشيرين ، ورايا مشوار مهم مره تانيه
شيرين بزعل : الي يريحك 
وبعد ان ذهب كريم وتركها
رندا : انتي عبيطه يابت ، ايه الي يريحك ديه 
شيرين : انا اتخنقت من معاملته ديه وكل ما اقرب يصدني اكتر ، انا تعبت بجد يارنداا ،ومستحمله معاملته وساكته
رندا : بلاش هبل وتضيعيه من ايدك ، الرجاله بتحب الاهتمام والدلع ، وكمان انتي عايزه تسبيه لحتت بت زي ديه
شيرين بغضب : بلاش تجبيلي سيرتها ، انا كنت بشك من نظراته ليهاا بس كنت بقول عادي ، بس لما اعترفلي انه بيحب واحده كنت هموت واعرف مين هي ..
رندا : وعرفتي طبعا مين ، يبقي تسبيه لحتت بت ولا جات ولا تسوي ليه ، ده يبقي العبط بجد يابنت عمتي
شيرين بحقد: عندك حق
.................................................. .......
يااا فرح بجد اللعب مع الاطفال حاجه جميله اووي ، والاجمل انك تشوفي ابتسامتهم
فرح بحب : عارفه يامي انا كل ماجي هنا بنسي نفسي معاهم وبنسي الدنيا ، وكل مشاكلهاا بحس بجد ان مكاني وسط الاطفال هناا 
مي بحب وقد لاحظت دموع صديقتها : احنا قولنا ايه بلاش عياط ويلا بقي نكمل لعب معاهم 
وفي تلك اللحظه اتت اليهم طفله صغير
طنطي فرح طنطي فرح : يلاا نكمل لعب 
فرح بحب وهي تحتضنها : حاضر ياحببتي
مي بأبتسامه : اخص عليكي يا لاما وانا يعني مش عايزاني العب ولا ايه ، اشمعنا طنط فرح بقي
لاما بطفوله : لاء متزعليث ، وانتي كمان تعالي العبي
مي بضحك وهي تحتضنهاا وتقبلها : طيب يلاا
ظلت الفتاتان تلعب مع الاطفال في سعاده بالغه ، ثم جلسواا في حديقه الملجئ بعد ان ارهقهم اللعب وبدأوا يرسمون معهم
كان كريم يجلس مع مديره الملجئ ويتحدثون
مدام عفاف بابتسامه : ربنا يباركلك يابني ، ويحفظك لشبابك بجد لو كل الناس كده مكنش بقي حد محتاج ولا حد بقي في الشارع
كريم بأبتسامه : متشكرنيش يافندم ، ولو اي حاجه محتاجينها حضرتك معاكي ارقامي اتصلي بيا حالا
عفاف بابتسامه : علي فكره البنت الي جات معاك يوم الافتتاح ديما بتيجي هناا 
كريم بدهشه : فرح
عفاف بابتسامه : ايوه ، الاطفال بقوا بيحبها اوووي واتعودوا عليهاا، ربنا يباركلها في عمرهاا وعلي فكره هي قاعده معاهم في الجنينه بيرسموا
كريم ودون ان يشعر أبتسم لما سمعه 
مدام عفاف وهي تنهض من علي مكتبها : اتفضل معايا يا ا استاذ كريم ، عشان اوريك اقسام الترفيه الي عملناها للاطفال
نهض كريم معها وظلوا يتجولون في الملجئ الي انا وصلوا لحديقه الملجئ
مدام عفاف : ازيكم يا بنات 
مي وفرح وهما يلتفوا لصوتها : اهلاا يافندم ... ولكن دهشوا عندما وجدوا كريم معاها
مدام عفاف وهي توزع اللعب علي الاطفال : عمو كريم جابلكم اللعب ديه 
نهضوا الاطفال بفرحه شديد .. واتجهوا الي كريم يحتضونه
نظر لهم كريم بحب ثم هبط الي مستوي احد الاطفال الصغار (فقد كانت لاما اصغر فتاه في الملجئ عمرها 3 سنوات فقد كانت تشبهه فرح جداا في عيونهاا الواسعه التي تميل الي الخضار
كريم بأبتسامه : اسمك ايه ياحببتي
لاما : اثمي لاما
كريم وهو يقبلها : عاشت الاسامي يا لاما
لاما بأبتسامه : ثكرا
كريم بأبتسامه : مين بقي الي مسرحلك التسريحه الحلوه ديه
لاما بأبتسامه وهي تنظر لفرح : طنطي فرح
نظر كريم لفرح وابتسم
لاما : نزلني بقي عثان العب بالعلوسه بتاعتي
كريم بأبتسامه : اه نزلتك ياستي .. ثم انخفض الي مستواهاا بس قبل ما تروحي تلعبي (شاور علي خديه لكي تطبع عليه قبله 
لاما بطفوله : بس بوثه صغننه بس 
كريم بحب : ماشي انا موافق
وبعد ان قبلته لاما وقبل ان تنصرف : انت حوو اووي ياعمو
ابتسم كريم لهاا بشده وظل ينظر عليهاا (حتي ذهبت الي اصدقائها
كانت فرح تنظر اليهم وقلبها يخفق بشده ، فبرغم ما فعله معاها فهي مازالت تحبه بل تعشقه 
كانت مي تنظر اليها وهي تعلم مدي حبها الشديد له ، تمنت لهم لو ان الظروف كانت جمعتهم بطريقه افضل من ذلك ، ولكن للاسف كل شئ مقدر (وما يختاره لنا الله دائما يكون الافضل لنا ...
كريم وهو يقترب منهم وينظر لفرح : ازيك يامي
مي بأبتسامه : الحمدلله
وفي هذه اللحظه رن هاتف مي : ايوه ياماما بتقولي ايه ، محمد اخوياا جيه من السفر انا جايه حالا
فرح بابتسامه : محمد رجع
مي : ايوه يافرح ياا ده انا وماما كنا خلاص يأسنا ان هو يرجع تاني ، انا همشي بقي 
كريم : استني اوصلك 
مي : لا مافيش داعي
كريم (ومن مده طويله لم يتحدث مع فرح : ايه يافرح قول اي حاجه
فرح بأرتباك من نظراته اليها: استني يامي هنوصلك
ذهبت الفتاتان معاا .. وبعد ان اوصلهاا كريم
كريم بحب : مش المفروض اعرف بتروحي فين
فرح وبلا مبالاه : اظن ان احنا اتفقنا كل واحد حر 
كريم بحده : لاء مش حر ، انتي ناسيه انك مراتي والمفروض اعرف انتي بتروحي فين
فرح بحده :لاء مش ناسيه اني مراتك ، بس انت ناسي ان جوازنا كان بتفاق وكل واحد هيروح لحاله ، ويااريت كل واحد يخليه في حاله لحد لما الاتفاق يخلص
كريم بغضب : والاتفاق انا لغيته خلاص ، وانتي دلوقتي مراتي قدام ربناا ، ومش هسيبك يافرح 
فرح لكي تستفزه : خلاص يبقي انا الي هسيبك 
نظر لهاا كريم بغضب ولكن فضل ان لا يتحدث الان ..
أما فرح كانت تشعر بالصراع داخلها ، فعندما تراهه امامها تشعر وكأنها طفله صغيره تود أن تجري عليه وتمسك يدهه وتقول لها لا تتركني ، ولكن ما فعله بها الي الان يكفي حتي لو اصبح قلبهاا ينزف بشده ، فهو من تركها وذهب لخطبة اخري 
فرح بتنهد لنفسها : كده احسن يافرح ليكي وليه ..
.................................................. ...........
كانت تجلس في المنزل بغضب شديد
الي ان فتح الباب ودخلت والدتها
ياسمين بغضب : كنتي فين ، أكيد كنتي معاه
كريمه بحده : انتي في ايه يابت ، انتي هتحاسبيني
ياسمين بضحك : لاا لسمح الله ، احسبك ايه ياست كريمه
كريمه بغضب : اتكلمي معايا عدل ، انتي ناسيه اني امك
ياسمين بغضب : لاء مش هتكلم عدل ، انتي اصلا مش ام (اتجوزتي وانا طفله ومكنش همك الا نفسك عارفه يعني ايه اشوف امي مع راجل غريب غير بابا ، كنت بتقطع من جوايا بس مكنتش بتكلم ، اما دلوقتي لاء مش هسمحلك
كريمه بغضب : ديه حياتي وانا حره فيها ، واظاهر ان انا دلعتك كتيييير 
نظرت ياسمين لها بغضب شديد (ثم ذهبت الي غرفتهاا وامسكت بهاتفها
ياسمين ببكاء : شادي انت فين ، انا محتاجاك اووي ياشادي
شادي : مالك يا ياسمين 
ياسمين ببكاء: انا تعبانه اووي ياشادي بجد
شادي ولاول مره يسمع بكاء ياسمين فهي دائماا تتظاهر بالقوي وانا لا احد يستطيع ان يجعلهاا تبكي : انا دلوقتي مع معتز ، هبقي اكلمك لما اروح
ثم اغلق هاتفه قبل ان يسمع ردهاا 
معتز : مالك مضايق كده ليه
شادي وهو ينظر لاحد الفتايات ويبادلهاا بعض من النظرات التي يعلمهاا سواهم : ههههه ، اضايق واضايق ليه ، ده شكل الليله هتبدء.... ثم نهض من مكانه وذهب اليهاا
وبعد وقت قليل (كانوا يغادران المكان 
معتز ضاحكا : ههههههه ، هو ده شادي
.................................................. ..............
بعد ان اوصلهاا الي الفيلا ... ذهب ساريعا بسيارته وهو يشعر بالضيق من تصرفاتها تلك (ولكن كل هذا بسببه
نظرت عليه فرح ... ثم تنهدت بأسي 
ام محمد : اتأخرتي كده ليه يابنتي ، وكمان كريم مشي تاني ليه
فرح بأبتسامه : مش عارفه ياداده ، ممكن يكون راجع الشركه تاني ، هي ماما اخدت الدوا ولا لساا
ام محمد : اه اخدته ، وقالتلي اول لما تيجي ترحويلها علطول عشان عايزاكي
صعدت فرح وذهبت اليها
امينه : كل ده تأخير يافرح 
فرح : معلشي ياماما ، اصل نسيت نفسي انا ومي واحنا بنلعب مع الاطفال
امينه بحب : ماشي ياحببتي .. افتحي بقي الدولاب
فرح بتعجب وهي تفتحه : هاا ياستي فتحته اه ، اجيبلك ايه منه بقي.. ثم لمحت فستان في غايه الجمال 
فرح : الله جميل اوووي الفستان ده 
امينه بحب : وهيكون احلي عليكي ، انا شوفته في مجله وعجبني اوووي 
فرح بحب: بس ده شكله غالي اوووي ، وكمان ليه تعبتي نفسك انا مش بخرج ولا بروح حفلات
امينه : ليه مش هتروحي حفلات ، وكمان انتي ناسيه فرح زميلك وزميلتك الي بعد يومين 
فرح : عادي كنت هروح بأي طقم ، أنا كده كده كنت هروح وامشي علطول
امينه : لاء انا بنتي لازم تروح بأحلي واشيك حاجه فاهمه 
فرح وتحتضنها بحب : ربنا يخليكي لياا 
امينه : ويخليكي لياا ياحببتي ، قومي بقي يلااا البسي ووريهوني عشان لو في حاجه نعرف نظبطهاا
نهضت فرح سريعاا وذهبت لأرتدائه (فقد كان في غاية الجمال حقا بلونه الفيروزي 
ابتسمت امينه ودعت ان يصلح الحال لهم 
.................................................. ............
جاء يوم الحفله وقد كانت فرح في غايه الجمال بفستانها.. عندما خرجت من غرفتها وجدت كريم امامهاا وهو يرتدي بدلته الانيقه
كريم بأنبهاروهو ينظر لها : جهزه عشان نروح الفرح
فرح بأبتسامه : أه جهزه
وفي تلك الاثناء رن هاتفها
كريم بحده : ما تروحي لوحدك ياشيرين وفيها ايه يعني 
شيرين : اخص عليك ياحبيبي اروح يعني لوحدي (وكمان مش المفروض انك خطيبي قدام الناس والمفروض نكون قدامهم مبسوطين 
كانت فرح تتابع الحديث في صمت (وبعد ان انهي كريم حديثه معها وقبل ان يتكلم
عن اذنك اصلاا انا متفقه مع اسراء ومروه زمايلي هنروح سوا ... ثم تركته وذهبت ولكن امسك ذراعهاا واستوقفها
كريم بغضب : ماهو يا اما هتروحي معايا ، يا اما مافيش مرواح خالص
فرح بعند : خلاص مش عايزه اروح سيب ايدي
كريم بحده : بطلي عندك ده شويه 
وقبل ان تتحدث رن هاتفهاا ..........

***********************************************كانت تنظر الي الرقم ، ثم تنظر الي كريم الذي يقف امامها ويشتعل غضب من تصرفاتها 
كريم : ماتردي ،مالك مش عايزه تردي ليه
فرح : ايوه يا احمد 
احمد: اتأخرتي ليه يافرح ، انتي مش جايه ولا ايه
فرح وهي تنظر لكريم الذي بدء الغضب يسيطر عليه : لساا مش عارفه
أحمد:اسماء واكرم هيزعلوا علي فكره ، ولو مش عارفه تيجي لوحدك اديني العنوان وانا اجي اخدك
فرح بأرتباك : لاا متتعبش نفسك ، ان شاء الله هعرف اجي بس اشوف ظروفي الاول
احمد : يااريت متتأخريش ، يلا سلام ومستنيكي ماشي
فرح بأرتباك : ماشي ، سلام ..
وبعد ان انهت مكالمتها نظرت لكريم ، الذي يقف امامها وينظر لها بحده
كريم بحده: عايز اعرف جاب رقمك منين ، وايه الي مخليه يتصل بيكي
فرح لتستفزه: اظن شئ يخصني ، وده زميلي في الشغل 
كريم بحده: فرح اتعدلي في اسلوبك معايا فاهمه, بدل ما هيكون ليا تصرف تاني معاكي ومع سي احمد ده
فرح بعند: والله انت ليك خطبتك ابقي اتحكم فيها براحتك ، اما انا لاء 
كريم بغضب : فرح متخلنيش اعمل تصرف هيزعلك مني 
فرح بعند: يعني هتعمل ايه هترفدني مثلا من الشغل عادي، هبقي ادور علي غيره
بدء كريم يقترب منهاا بشده وينظر لهاا بغضب حتي التصق ظهرها بالحائط
فرح : ابعد يااا... وقبل ان تكمل كلامهاا ،كان كريم يقبلهاا بشوق شديد، استسلمت فرح له بدون ان تشعر وفجأه
دفعته بشده .. وذهبت الي غرفتهاا
بعد ان تركته وذهبت ، ظل يقف امام تلك الفراغ بشرود ، الي انا جائت الخادمه
استاذ كريم أنسه شيرين خطيبت حضرتك تحت
كريم وبدء يفيق من شروده تلك : بتقولي مين الي تحت 
الخادمه: انسه شيرين خطيبت حضرتك
كريم بضيق : طيب انا نزلهاا حالااا
اما فرح كانت تجلس علي سريرها وتضع يدهاا علي فمها ، كانت تشعر بسعاده بالغه لما حدث ولكن كل هذا ليس من حقهاا فهو قد اختار اخري وسيتزوجها بعد ان يطلقهاا وترحل
فرح بحزن : ليه يافرح هتضعفي تاني ، انتي مصدقتي تبقي قويه 
ثم بدأقلبهاا يرد عليها : بس انتي بتحبيه ، وكل قوتك بتتحطم قدامه 
اما عقلها: بس لو هو بيحبك مكنش فكر يرتبط بغيرك مهما كان ، لاء هو مش بيحبك 
أحست فرح بالضيق الشديد من هذا الصراع ثم نهضت من مكانها وخرجت من غرفتها
.................................................. ..............
قولت ياشيرين روحي انتي ، اما انا مش فاضي
شيرين : بس انت كنت قايل هتروح ، ايه الي غير رئيك ... ثم بدأت تقترب منه بدلع (يلا بقي ياكريم 
كريم بحده : شيرين احنا قولنا ايه ، بلاش طريقتك ديه 
شيرين بحب : بس انت خطيبي 
كريم : شيرين ، انتي عارفه كويس وانا قولتلك ان خطوبتنا ديه مجرد وقت وهتنتهي ، فالمفروض نلزم حدودنا مع بعض ، وانتي وعدتيني بكده
شيرين بغضب : يااا لدرجادي بتحبها ، مكنتش اعرف ان حتت بت زي ديه قدرت تخلي كريم الشاذلي يحبها بالطريقه ديه ويخاف علي شعورهاا 
كريم بحده : شيرين اتكلمي عليها كويس فاهمه وبلاش تجيبي سيرتها علي لسانك، واظن انا مخدعتكيش وانتي عارفه ارتباطنا كان بسبب ايه 
كانت فرح في تلك اللحظه تستمع الي حديثهم وتبتسم لما سمعته (ولكن الجمتهاا جملة شيرين
شيرين : ديه اكيد حتت بت نصابه ، طمعانه في فلوسك واسمك وبعد ما هتاخد منك الي هي عايزاه هتسيبك عشان تدور علي حد تاني تبيع نفسها ليه 
كريم بجمود وهو يتركهاا ويخرج من مكتبه : لو مش معاكي عربيتك ، خلي السواق يوصلك 
كانت شيرين تقف بغضب شديد لما يفعله معاهاا ودفاعه عن تلك الفتاه، وتركها بمفردهاا (ثم همت بالمغادره وهي تستشيط غضباا 
.................................................. ...........
اما فرح عندما سمعت حديثهم تلك وجملة شيرين الاخيره ، احست بالوجع الشديد ، فلماذا يتهمونها بذلك لماذا يحرمونهاا ممن تحب كل هذا لانها فقيره ، فماذا لو كانت مثلهم لم كان يتجرء احد ان يتهمهاا بتلك الاتهام
كانت تتمشي بغير هدا حتي رن هاتفهاا
احمد : فينك يافرح 
فرح وبدأت تمسح دموعها : معلش يا احمد مش هقدر اجي
احمد : فيكي ايه مالك ، انتي شكلك بره البيت قوليلي طيب فين وانا اجيلك 
وبعد فتره من الوقت 
كانت فرح تقف عند احد القاعات
احمد : اخيرا جيتي ده انا قولت انك بتضحكي عليا ومش هتيجي ، (ثم بدء ينظر لها بأنبهار شديد واووووووووووو ايه الشياكه ديه
فرح بخجل : هنفضل وقفين هناا 
احمد بشرود : ها ، بتقولي ايه 
فرح بخجل شديد : بقول يلاا ندخل القاعه 
احمد بهيام : اه يلاا اتفضلي ، معلش اصلك النهارده جميله اووي
فرح بحده : احمد 
احمد : اسف ياستي ..
.................................................. .......................
كان يقف امام نفذت شرفته ويدخن بشرود تام ، فقد تغيرت حياته تماما عندما جائت فرح ، فأصبح مثل العاشق الولهان الذي يتمني قرب محبوبته ولكن هي دائما تبتعد عنه ، كان دائما يشعر بأن الحب يجعلك ضعيف امام ممن تحب ، وانه اسوء شئ يحدث لنا فيجعلنا نخضع دائما لمن نحب ....ولكن لم يكن يعلم اننا عندما نخضع لمن نحب يكون ذلك نابع من حبنا الشديد له الا عندما .... 
كريم بتنهد : عاملتي ايه فيا يافرح ، بقيت حاسس ان قلبي مش بقي ملكي ، بقيت احس بأحساس غريب عمري ما حسيته غير معاكي انتي بس ....
ثم تنهد ثانيه وقرر الخروج من غرفته والذهاب اليها ، فهو لم يراها منذ ما حدث
ظل يطرق الباب ولكن لم ترد عليه ، ثم بدء يفتح غرفتهاا ببطئ كي لا يفزعهاا
وعندما دخل غرفتها لم يجدها ...وفي تلك اللحظه رن هاتفه
ايوه ياعمر ، لاء انا مش جي ابقي بارك لاكرم واسماء بالنيابه عني
عمر بتعجب : انا كنت فاكرك جي ، ديه فرح هنا
كريم بغضب : هنا فين ، وجات امتا
عمر بتردد : لسا جايه مع احمد 
كريم بحده : طيب اقفل يا عمر دلوقتي انا جاي حالاا
وبدون ان يشعر بنفسه ، طلب رقم شيرين..
شيرين وهي تمسح دموعها وتمسك هاتفهاا وترد : ايوه ياكريم ... ثم بدأت معالم وجهه تتغير: لاا لا انا جايه حالااا ياحبيبي، متخافش مش هتأخر
رندا بضحك : هههههه اول ما اتصل علطول اتغيرتي 360 درجه ياسلام علي الحب ياخواتي
شيرين وبدأت تضع بعض المساحيق وتنظر للمرأه : كريم اصلا بيحبني وبيموت فياا ، بس هي الزفته الي اسمها فرح هي الي بتلوف عليه ومخلياه يبعد عني ، بس يا انا ياهي
رندا بضحك : بحبك يابنت عمتي ياواثقه من نفسك انتي ، بس يااريت لما تتجوزوا مش تنسي بنت خالك ها
شيرين وهي تغادر الغرفه : ههههه ان شاء الله ياختي ، يلا سلام بقي 
.................................................. ...................
عمر بأبتسامه : ازيك يافرح
كان احمد ينظر اليهم بستغراب شديد
احمد: هو انتوا تعرفوا بعض
عمر بأرتباك : ايه يا احمد مش شغالين في نفس الشركه ولا ايه
احمد بأبتسامه : معلش بقي يا بشمهندس
عمر بضحك : ماشي ياسيدي ، ممكن تسمحولي اقعد معاكواا ولاا
احمد :اكيد طبعا ، اتفضل يا بشمهندس
كانت فرح تتحدث مع اصدقائهاا وينظرون علي العروسين بحب 
(اسراء واميره في نفس الوقت : يا بختهاا
فرح بضحك : حرام عليكواا البت هتموت قبل ما الفرح يخلص
اميره واسراء : بصي وراكي وانتي تعرفي نقصد مين 
نظرت فرح لما ينظرون اليه وصدمت عندما وجدت شيرين تتشبث في ذراع كريم والابتسامه تملئ وجهها
كان عمر ينظر عليها ويتابع تغير ملامح وجهه ويشعر بالأسي علي حالهم تلك
شيرين بدلع : تعال ياحبيبي نسلم علي العرسان 
وبعد أن باركوا للعروسان..
ذهبوا الي الطاوله التي تجلس عليها فرح 
شيرين وهي تنظر لفرح بغيظ شديد : عقبالكم يابنات
اسراء واميره : ربنا يخليكي يا بشمهندسه ، وعقبالك انتي وبشمهندس كريم كمان
شيرين : ممكن ياحبيبي نقعد هنا (كانت شيرين تشير الي الطاوله التي تجلس عليها فرح
فوافق كريم بذلك (ليس موافقة علي رغبة شيرين فهو يعلم تماما بأنها جلست علي تلك الطاوله لكي تستفز فرح ليس اكثر من ذلك ، ولكن هو قرر الجلوس لكي لا تبتعد عن نظره ولا يتركها مع احمد
كانت شيرين تحاول ان تستفز فرح بشتي الطرق ، سواء بالدلع او بالقرب الشديد من كريم 
ولكن من جهه اخري كانت عيون تنظر علي فرح بحزن فقد كان( عمر) ينظر لما تفعله شيرين ويشعر بالحنق الشديد منها ومن تصرفاتها
ثم نهض العروسان للرقص ، وبدء كل كابل يذهبان للرقص بجانبهم 
شيرين بدلع : حبيبي ممكن نرقص ، عشان خاطري يلااا
نهض كريم معهاا علي مضض وبدأت نغمات الاغنيه تتعالي...
عشانك

لقيتك زي ما اتمنيت

وصلي دا لما بيك حسيت

عرفت ان الحياه بدأت كده

لمست من نظره قلبي هواك و قولت انا لازم ابقي معاك

سنيني و عمري ملك الحب دا

عشانك مستعد اعمل حبيبي كتير

عشانك اي حاجه تهون

مكانك هو قلبي مليني فرحه و خير

حنانك عندي يسوي الكون

في حبك مرت الاوقات بجد دا مش كلام حكايات تملي عينيا بيك متشوقه

مادام احساسي ليه هداريه

وانا جمبك هخاف من ايه

من الدنيا مليش غيرك بقي

عشانك مستعد اعمل حبيبي كتير

عشانك اي حاجه تهون

مكانك جو قلبي مليني فرحه و خير

حنانك عندي يسوي الكون

*************************************
كان يتخيل ان فرح التي ترقص بين يدهه ، ينظر الي شيرين ويتخليها فرح فيبتسم لها بحب 

اما فرح كانت تنظر اليهم ، بوجع شديد احست بأن حقا لايوجد لها مكان معه وبجانبه وان وجودها بقربه لا يزيدها سواا وجع فقط فلابد ان تبتعد عنه وتتركه لحبيته 

كان عمر ينظر عليها بحزن واسي لما يفعله صديقه بها

ثم فجأه وجدها تنهض وتذهب 

احمد :رايحه فين يافرح

فرح : همشي عشان اتأخرت 

احمد :استني اوصلك 

فرح وتحاول ان تمسك دموعها : لاء انا هروح لوحدي ، عن اذنك

لم تنتظر فرح رده وذهبت

افاق كريم من شروده بعد ان أنتهت الاغنيه وبدأ الموجدين بالتصفيق

ظل يبحث بعينه عن فرح لم يجدهاا 

عمر : بتدور عليها ، علي فكره مشيت ، وصدقني انت الي بضيعها من أيدك ومتجيش تندم لما تخسرها ياصاحبي

ثم تركه وذهب هو الاخر ..

شيرين بحب :ميرسي اووي ياحبيبي انك وافقت ترقص معايا ، بجد النهارده اسعد يوم في حياتي

نظر لها كريم بأسي... وصمت

.................................................. ..........

تعالي يافرح اوصلك

فرح وبدأت تمسح دموعهاا : متشكره يا استاذ عمر، انا هعرف أروح لوحدي

عمر: وانا مقدرش اسيبك تروحي لوحدك في الوقت ده 

وبعد ضغط من عمر وافقت 

عمر ويلتفت اليهاا : كريم بيحبك علي فكره يافرح ، عارف ان خطوبته من شيرين غلط بس صدقيني هو بيحب انتي

فرح بتنهد : بيحبني ، ماهو واضح

عمر بتنهد: ممكن الاول كنتي مجرد واحده عاديه بيساعدها ، بس دلوقتي بجد بقي بيحبك ، بس المشكله انتوا الاتنين بتكبروا مع بعض ومش عايزين تعترفوا بكده

فرح بدموع: كريم مش بيحبني ، هو بيشفق عليا بس

عمر :ما انا قولتلك ممكن الاول كنتي بالنسبه ليه واحده عاديه بيساعدها وبيشفق عليها اما دلوقتي لااء ، صدقيني انتي الوحيده الي غيرتي نظرته في الحب ونستيه جرح نور

فرح بدهشه : نور!

ثم بدء يقص لها ماحدث مع كريم من 5 سنوات

عمر بتنهد : كريم بيحبك فعلاا وبجد ، وصدقيني ارتباطه بشيرين كان غصب عنه ، كان مضطر لكده مش اكتر ، مش هقولك انه مش غلطان بالقرار ده بس انتي عارفه الوسط الي كريم عايش فيه بيجبره علي بعض التصرفات حتي لو كانت غلط 

ظلت تستمع الي عمر بصمت حتي ان اوصلها... ثم غادر وتركهاا بين صراع مع قلبها وعقلهاا .......... كانت تجلس بجانبه في السياره ، والابتسامه تملئ وجهه 
شيرين بسعاده : متعرفش ياكريم قد ايه انا مبسوطه اوووي عشان انت في حياتي بجد انت اجمل حاجه في حياتي
كريم وهو يوقف السياره امام منزلها : تصبحي علي خير ياشيرين 
شيرين بأسي وهي تخرج من السياره : وانت من أهله
أما فرح كانت تجلس في غرفتها وتبكي بحرقه لما يحدث لهاا ،لماذا لايحق لها ان تبقي مع من تحب هل لان زواجها منه كان غلطه ولكن تلك الزواج هو من جعلها تتعلق به وتحبه فلو كانت تعلم ان تلك القرار كان سيعذبها بتلك الطريقه لرفضت تلك العرض بشده مهما كان حدث لها ، ولكن كل شئ مقدر
.................................................. ..............
فرح ممكن تفتحي عشان نتكلم شويه
فرح : مافيش كلام بينا ياكريم ، ويااريت ميكونش بينا اي كلام لحد ما اتفاقنا ينتهي وكل واحد يروح لحاله ويااريت تحترم قراري لوسمحت (تصبح علي خير
كان يستمع لها ويعلم ان ما تفعله جزء صغير لما فعله بكرامتها ، فهو قد أخطاء عندما وافق علي تلك الخطبه ويجب ان يصلح تلك الخطئ في اسرع وقت 
كريم بتنهد : فرح انا بحبك ايوه بحبك ، وعمري ماحبيت في حياتي واحده زيك، معاكي بقيت احب الحياه واحس بالسعاده مهما كانت بساطتهاا شوفت في عنيك كل حاجه جميله الطيبه والحنيه والحب والتضحيه حتي لو علي حسابك انتي ،انتي الهديه الجميله الي ربنا بعتهالي ، عارف اني جيت علي كرامتك كتييييير بس صدقيني غصب عني كنت بين صراع كبير بين نفسي كنت خايف اضعف واسيب نفسي واحبك ، كنت بحاول اثبت لنفسي في كل مره اني مش بحبك وانك بالنسبالي احتياج مش اكتر حتي لما خطبت شيرين كنت بعاند قلبي كنت بقوله لاء شوفت انا مش بحبهاا مع انه كان عمال يرد بصوت عالي علي كدبي لنفسي ويقولي انت كداب،بس سمعت صوت عقلي وسيبت قلبي ينزف وانا شايفك بتبعدي وانا شايف قد ايه بوجعك وباجي عليكي ، نفسي بجد اقدر اعوضك عن كل لحظه جيت علي كرامتك فيها ووجعتك او بكيتك فيها نفسي امسح كل الوجع الي جواكي عايز اكون امانك وحميتك وسندك وكل حاجه ،عايز ابدء معاكي حياه جديده فيها حب وخير وتضحيه وانا واثق ان مش هلاقي الحياه ديه غير معاكي 
كان يتحدث ويسمع صوت بكائهاا 
فرح اوعي تعيطي دموعك ديه بتقتلني ، بتحسسني اني عاجز وضعيف ...ردي علياا يافرح
كانت فرح تقف خلف الباب وتضع يدها علي مقبض الباب ، كانت تريد ان تجري عليه وترمي نفسها بين أحضانه ، وتصرخ بشده وتقول له انا لم أحب احد غيرك ولن احب ولكن لم تستطع تفعل ذلك فصفعات خذلانه لها كانت كثيره وجراحها تحتاح لمده كي تطيب..... 
ظلت وقفه هكذاا ودموعهاا تتساقط
كريم بأسي : مش هضغط عليكي يافرح تاني ولا هجبرك علي حاجه ،وصدقيني أنا هتقبل أي قرار هتاخديه سواء قررتي تكملي حياتك معايا او رفضتي وهتلاقيني ديما جنبك اخ وصديق 
رفعت يدهاا من علي مقبض الباب وجلست علي الارض ، و بدأت تبكي بشده من تلك الحب الذي أنهكها كثييييراا 
.................................................. ...............
شيرين بدلع : ها ياحبيبي كنت عايزني في ايه
كريم بتنهد : انتي عارفه ياشيرين انا قد ايه كنت بعزك وبحترمك بصرف النظر عن تصرفاتك الي مكنتش عجباني بس صدقيني كنت بعتبرك اخت لياا ، ولما خطبتك مرضتش اجرحك ووجعك وقولتلك علي سبب خطوبتنا الي انتي كنتي عارفه سببها كويس وان اي مشاعرجوايا نحيتك مشاعر اخوه وصداقه مش اكتر 
كانت شيرين تستمع له وعلامات الصدمه علي وجهها
كريم : اسف ياشيرين علي كل الي حصل واسف لو في يوم جيت عليكي وسامحيني لو وجعتك او وهمتك بحاجه من غير قصد ، انتي بنت جميله اووي والف واحد يتمناكي ، بس للاسف انا مش منهم مش عشان انتي فيكي عيب او اقل من حد بس ،قلبي مبقاش ملكي دلوقتي 
شيرين ببكاء : اشمعنا هي حبتها اشمعنا 
كريم بتنهد : معرفش ، صدقيني معرفش انا لقيت نفسي بحبها امتا وأزاي صدقيني معرفش...بس كل الي اعرفه اني بحبها وبعشقها هي كل حياتي
شيرين بضيق : كفايه مش عايزه اسمع حاجه 
كريم بأسف علي حالها : خليكي صريحه مع نفسك ياشيرين انتي مبتحبنيش وانا واثق من كده ، ومش هقولك انك بتحبيني عشان انا كريم الشاذلي وكده ، انتي بس بتعاندي وبتكابري مع نفسك عايزه تثبتي لنفسك ان اي حاجه انتي عايزاها هتكون ليكي (بس للاسف مش كل حاجه في الحياه لازم نعاند نفسناا ونكابر عشان نحصل عليها لان في حاجات بتيجي من غير اي سابق انذار حاجات بتلاقيها دخلت حياتك فجأه وحياتك اتغيرت بسببهاا
شيرين بأسي : زي حبك لفرح كده
كريم : علي فكره فرح مراتي
نظرت له شيرين بصدمه : مراتك
كريم : ايوه ياشيرين ، وكنت ناوي اعلن عن جوازنا بس موضوع الصور والاخبار الي اتنشرت في المجالات خلاني اجل كل ده
شيرين :وليه جاي دلوقتي تقولي ليه مقولتليش من بدري ،ليه
كريم بأسي : كان غباء مني ، مكنتش عارف أني بحب فرح اوووي كده كنت بعاند نفسي ، بس في الاخر طلعت انا الخسران
شيرين بأسي وقبل ان ترحل : ربنا يسعدكم ياكريم
.................................................. .................
يااا ياصاحبي متعرفش أنا فرحان قد أيه عشان أعترفت بحبك لفرح ، وخلصت من الخطوبه السخيفه ديه ومظلمتش نفسك ولا شيرين أكتر من كده
كريم بتنهد ويرجع رأسه للخلف : ياااا ياعمر انا بجد بقيت مرتاح اووي دلوقتي متعرفش أنا كنت بتعذب قد ايه بسبب كده ، ثم قال بضحك : بس تصدق الحب بهدله فعلاا 
عمر بضحك : هههههههههه هو انت لسا شوفت حاجه 
كريم بضحك : هو لسا هشوف تاني ، أنا خلاص خلصت ومبقاش فيا حيل وجهد ومناهده تاني 
عمربدعابه :هههههههههههههههههههههه ، ياعيني علي الحلو لما تبهدله الايام
كريم بتنهد: أتبهدلت يا خويا ، ومستعد أتبهدل تاني بس هي تسامحني ، من يوم فرح اكرم واسماء وانا مبشوفهاش ديما في اوضتهاا لم بتسمع صوت عربتي بتدخل علطول اوضتهاا ، حتي الشغل مبتجيش عشان متشوفنيش
عمربأسي علي حال صديقه : معلش ياكريم ، أديها وقت تفكر 
بس كنت عايز اسال عن شيرين صحيح ، مبقتش اشوفها من ساعة الي حصل
كريم بتنهد : بعد الي حصل قدمت استقالتها 
عمر : كويس انها أخدت القرار ده ، لانه هيكون اريح ليهاا 
كريم : ربنا يوفقها في حياتهاا
.................................................. ............
تصدقي انك طلعتي فالحه بجد ، سيبتهولهاا وقاعده حبسه نفسك في البيت 
شيرين بحده : كفايه يارندا ، مش عايزه اسمع حاجه
رندا بحده : بس متجيش تندمي لما يتجوزها وتبقي مراته ، وتبقي حتت بت ولا جات ولا تسوي خدته منك
شيرين بضحك : هههههههه ، ماهي مراته علي فكره
رندا بصدمه : أيه مين ، بنت الساعي مراته 
شيرين بحزن : ايوه 
رندا بغضب : اه يابنت الايه ، والي يشوفك اول مره جيتي الشركه يقول واحده ولا ليها في اي حاجه ، لا بجد عرفتي ترسمي وتخططي كويس
شيرين بحده : ممكن يارندا تسبيني لوحدي 
ذهبت رندا وهي تشعر بالحنق الشديد والحقد من فرح 
رندا بغضب وغل : لو شيرين هابله ومعرفتش تاخده ، فأنا بقي مش هاهنيكي بيه ، بس هسيبه شويه يستمتع بيكي ياحلوه
.................................................. ..............
كانت تجلس في المكان الذي أصبحت تعشقه وتشعر بالراحه فيه كانت تنظر علي الاطفال وهم يلعبون حولها وتبتسم 
لاما بطفوله : طنطي فرح ، طنطي فرح
أفاقت فرح من شرودها تلك : نعم يا لاما
لاما بطفوله : شوفي أنا رسمت ولونت اه 
فرح بأبتسامه : جميله اووي ياحببتي ، بس مين دول بقي 
لاما بطفوله : انا ، وبابا ، وماما
نظرت لها فرح بدموع ثم حضنتهاا
لاما وتبتعد عن حضنها : هما هيجوا من السفر امتاا 
فرح وتحبس دموعهاا : قريب ياحببتي ان شاء الله ، بس طبعاا لما يجوا لازم يشوفوكي بنوته حلوه وشاطره ويفتخره بيهاا 
نظرت لها لاما وكأنها تشعر بعدم صدق كلماتها
.................................................. .......
كان يمسك فنجان قهوته ويرتشف منها ، وعندما رأها قادمه وقف ليرحب بها
ازيك يا أنسه مي 
مي بأبتسامه : الحمدلله يا استاذ كريم ، خير كنت طالبني عشان حاجه تخص فرح
كريم بتنهد وبدء يقص عليها ما طلبها من اجله 
مي : ياااريت بجد ، تقدر تسعد فرح صدقني فرح عانت كتيير في حياتها ومع كده كانت صابره ، ياااريت تقدر تعوضهاا عن كل الي شافته في حياتها، الدنيا بجد أست عليها كتيير 
كريم بأبتسامه : اوعدك ، اني هعمل كل حاجه عشان اقدر اسعدها وانسيها كل احزانها ، بس ممكن تساعديني اقدر اقربها مني
مي بابتسامه : بص ياسيدي فرح أكتر حاجه كانت بتتمني تعملها مع الشخص الي هتتجوزه ........
.................................................. ...................
بقالك اسبوع مختفي ياشادي كنت فين 
شادي وبعد أن فتح لها الباب : كنت في شرم
ياسمين : ومكنتش بترد علي تليفوناتي ليه
شادي بلامبالاه : مكنتش ناقص صداعك ، أنا مصدقت ارتاح شويه
ياسمين بحزن : أنا صداع ياشادي ، ليه هو انا عاملتلك ايه
شادي بضيق : انتي مش ملاحظه انك بقيتي نكديه الايام ديه اووي
ياسمين بحزن : اسفه ياحبيبي ، بجد كان غصب عني ، ثم اترمت بين احضانه (انا بحبك اووي ياشادي اوع تسبني ، انت لو سبتني انا ممكن اموت 
شادي بتنهد وهو يبعدها عنه : ياسمين ، ممكن الفتره ديه نبعد عن بعض شويه
ياسمين بصدمه : انت مبقتش تحبني ، أنا بقيت حاسه بكده، بس ليه انا عاملتلك أيه
شادي : بصي ياياسمين انا اعصابي الايام ديه تعبانه ، وانتي كمان اعصابك تعبانه خلينا نبعد لفتره نريح فيها اعصابنا
نظرت له ياسمين بحزن ثم جلست علي احد الارائك تبكي 
.................................................. ...................
بجد مش عارف أشكرك ازاي ياعمر ، انك خلصت الاجرائات بالسرعه ديه
عمر بأبتسامه : اهم حاجه متنساش تدعيلي فاهم 
كريم : ان شاء الله يا صاحبي
كريم : بس عايزني أدعيلك بي ايه بقي
عمر بأبتسامه واسعه : اني اتجوز بقي 
كريم بضحك :من عنياا ياسيدي 
امينه بفرحه : بجد ياكريم ، ياااا لو تعرف انا فرحانه قد ايه ثم بدأت تتذكر زوجها
وقالت بأسي: اخر مره روحت قبل ما ابوك يموت ب 3 سنين 
كربم بأبتسامه : لو كنت عارف أنك نفسك فيها اووي كده ، كنت فضيت نفسي ياست الكل وروحنااا 
امينه بابتسامه : عارف لما هتروح هتنسي كل حاجه ، شغل وفلوس والدنيا وكل مافيهاا 
فرح هتيجي معانا صح 
كريم بابتسامه : ان شاء الله ، بس انا لسا مقولتلهاش
أمينه : طب روح قولها ديه هتفرح اوووي 
.................................................. ..............
كانت تمسك بمصحفهاا وتقرء في كتاب الله بخشوع تام الي ان طرق كريم الباب 
كريم بأبتسامه : علي فكره صوتك جميل اوووي
فرح وبدون ان تنظر اليه : متشكره 
كريم : عندي ليكي خبر هيفرحك 
لم تنظر له فرح ولكن انتظرت ان يقول لها تلك الخبر
كريم بأسي : مش عايزه تبصيلي ، علي العموم ياستي الخبر (ان شاء الله بعد بكره هنطلع عمره انا وانتي وماما
وبدون أن تشعر سقطت دمعه من عينيها ونهضت من مكانها بفرح : بجد ياكريم بجد ، ياااا الحمد لله الحمدلله 
أن اتحققتلي الامنيه ديه
نظر لها كريم بحب : مبسوطه بجد يافرح
نظرت له فرح بدموع ، وكأنها تركت دموعها تتحدث عنها
كريم وهو يقترب منها ويمسح دموعهاا : ربنا يقدرني واقدر اسعدك واعوضك 
نظرت له فرح بأمتنان ولكن أبتعدت عنه
كريم بأبتسامه ويمسك يدهاا : فرح انا بحبك ، وعايزك تبقي مراتي وام ولادي ، عايز أكمل باقي عمري معاكي 
هسيبك تفكري براحتك ، بس اتمني اني اعرف موافقتك اول ما نرجع ان شاء الله 
كانت فرح تستمع له وتنظر في عينيه التي شعرت بمدي أحتوائهاا لهاا ، كانت لاول مره تشعر بأن قلبهاا يتراقص من الفرحه ويخفق بشده لاول مره تتذوق طعم الفرحه التي تمنت كثيرا أن تنعم بهاا ، فقد أستجاب الله دعائها ولم يحرمها منها فهاهي الفرحه وهاهي السعاده وهاهو الحنان التي تراهه في عين زوجها وحبيبها 
كريم بأبتسامه حب : تصبحي علي خير 
بعد أن تركها وذهب (كانت اول ما نطقت به 
الحمدلله 
أنت النعيم لقلبي و العذاب له فما أمرّك في قلبي و أحلاك .
وما عجبي موت المحبين في الهوى و لكن بقاء العاشقين عجيب .
لقد دب الهوى لك في فؤادي دبيب دم الحياة إلى عروقي .
خَليلَيَ فيما عشتما هل رأيتما قتيلا بكى من حب قاتله قبلي .
لو كان قلبي معي ما اخترت غيركم و لا رضيت سواكم في الهوى بدلا ً .
فياليت هذا الحب يعشق مرة فيعلم ما يلقى المحب من الهجر .
ذهبوا سوياا لأداء مناسك العمره ، وقبل العوده بيوم
كان يتحدث كريم في هاتفه مع صديقه عمر 
عمر: متقلقش كل حاجه تمام ، بكره ان شاء الله هتلاقيني عندك في المطار في ميعاد وصولكم
كريم بحب : ربنا يخليك ليا ياصاحبي 
وبعد ان اغلق معه ... نظر حوله وجد زوجته وامه خلفه 
كريم بأبتسامه : صليته 
فرح : اه الحمدلله ، ثم قالت بحزن هو احنا خلاص هنسافر بكره
كريم بحب : للأسف اه بس ان شاء الله هنيجي علطول ، والمره الي جايه هنيجي نحج ان شاء الله
ثم نظر لوالدته بحب : ونطلع احنا التلاته سوا ان شاء الله
أمينه بحب : ربنا يخليكوا ليا يا ولادي
كريم : ويخليكي لينا ياست الكل ، يلا اوديكي غرفتك (عشان تاخدي الدوا وترتاحي شويه عشان ننزل نصلي الفجر حاضر
.................................................. ....................
كانت تقف امام شرفتها التي تطل علي الكعبه مباشره 
كريم بحب وهو يقف خلفها : عارفه يافرح انا سافرت تقريبا معظم بلاد العالم ، بس بجد اجمل مكان عيني شافته مش عايز امشي واسيبه حاسس ان روحي بقيت هنا خلاص ولو مشيت هسيب روحي متعلقه 
فرح وهي تلتف اليه : يااريت نيجي تاني ياكريم
كريم بأبتسامه : ان شاء الله ياحببتي هنيجي علطول
فرح بحب : طيب تعال يلا عشان نختم القراءن ، مش فاضلنا غير 4 اجزاء 
كريم بحب : ربنا يباركلي فيكي
.................................................. ...........
عادوا الي الوطن ولكن بقلوب واحاسيس مختلفه ، قلوبا ليست عابئه بهموم واحزان الدنيا ، قلوب مستبشره مطمئنه راضيه ، وايضا مليئه بالحب والنقاء 
عمر بأبتسامه : انا دلوقتي هقولك ياحج كريم بقي 
كريم بأبتسامه : ربنا يكتبهالك ياصاحبي ان شاء الله
عمر بأبتسامه : ان شاء الله ، بس هي تيجي بس الي انا مستنيها عشان نروح سواا 
كريم بأبتسامه : ان شاء الله ربنا هيكرمك بزوجه طيبه زيك كده ، وان شاء الله ياسيدي العمره هتكون هديه جوزاكم 
وفي تلك اللحظه جائت فرح وهي تحمل لهم اكواب العصير
فرح بأبتسامه : اتفضل يا استاذ عمر 
عمر: حمدلله علي السلامه ، وان شاء الله متكونش اخر مره 
فرح : الله يسلمك ، ثم أستأذنت وتركتهم 
كريم وهو يأخذ منه كوب العصير : مش هتشرب غير لما تقولي عملت ايه في الي أتفقنا عليه 
عمر : طب هات العصير طيب ده طعمه حلو 
كريم : لاء مش هتاخده ، الا لما تقولي بالتفصيل علي الي عاملته انجز 
عمر بدعابه : انت حج انت ، ياساتر عليك 
وبعد ان قص له ما فعله كما طلب منه 
كريم بأبتسامه : تفتكر هتكون مبسوطه 
عمر وهو يأخد كوب العصير ويرتشف منه : ان شاء الله 
كريم : طيب والصوره بتاعت الفستان الي انا بعتهالك 
عمر : زي ما طلبت ، بعت الصوره لأتيلي في فرنسا وبكره ان شاء الله هيكون هناا 
كريم بدعابه : متركز بقي يابني ، ايه اول مره تشرب عصير
عمر : انت هتذلني علي كوبايه العصير ديه ، خد اهي 
كريم بضحك : بعد ما شربتها 
عمر : انا طالع للحجه امينه حبيبتي ، اشرب عندهاا العصير قولهم يبعتولي كوبايه عصير تاني علي فوق 
كريم بضحك:اطلعلها ياسيدي 
.................................................. ...................
انا مبسوطه اووي يامي ، متعرفيش انا فرحانه اووي اووي ، ياا لو أقولك بجد علي المنظر قلبك كده بيتخطف خطف ، ده انا مكنتش عايزه اجي واسيب المكان ، الحمدلله ان ربنا اكرمني وكتبهالي وزي ما اتمنيت مع زوجي 
مي بحبك : ربنا يكرمك ويحقللك كل الي بتتمنيه ياحببتي 
فرح : كريم حنين اووي ، ده بيحاول يعمل اي حاجه عشان يرضيني ، مش قادره اتخيل حياتي من غيره هتكون ازاي تفتكري يامي ممكن يكون بيعمل كده عشان بس حس انه ظلمني ، وبيحاول يعوضني وبعد كده هيسبني
مي : ايه الهبل الي انتي بتقوليه ده ، لو مكنش بيحبك وعايزك مكنش قالك انه عايز يكمل حياته معاكي وتكوني زوجته قدام الناس كلهاا ، استعيذي من الشيطان ، وأنسي كل الي فات 
فرح بحب : عارفه يامي انا لو كان ليا اخت مكنتش هحبها زي ما بحبك كده ربنا يخليكي ليا 
مي بحب : ربنا يديم حبنا لبعض ، صح انا هجيلك بكره ان شاء الله عشان اباركلك يا حجه، ياارب اكتبهالي
فرح بحب : يــــارب ياحببتي ، ماشي هستناكي 
بعد ان انهت محادثتها مع صديقتهاا 
التفت لكي تخرج من غرفتهاا فوجدت كريم يقف خلفها
كريم ولكي لا يجعلها تشعر بأنه قد سمع حديثها مع صديقتها : كنتي بتكلمي مين ياحببتي
فرح : كنت بكلم مي ، هي هتجيلي بكره ممكن تيجي البيت ده لو مش هيضايقك يعني
كريم بأبتسامه : البيت ده بيتك انتي كمان ومن حقك تستضيفي اي حد انتي عايزاه من غير ما تستأذني ، وخلي السواق بكره يروح يجيبها
فرح بأبتسامه وهي تخفض رأسها : متشكره اووي
كريم بضحك : هههههههههههههه يابنتي انا جوزك ، هو كل ما اكلمك تبصي للارض
فرح : اصل مش بعرف ابص علي حد وانا بكلمه
كريم بخبث : بس انا مش اي حد وعايزك تبصيلي ديماا ، وكمان ده انا اموتك لو بصيتي علي راجل غيري فاهمه 
فرح ومازالت تنظر للارض : حاضر
كريم : اجمل حاضر انا سمعتها في حياتي ، قوليها كده تاني
فرح بخجل : طيب ممكن توسع كده عشان ، اروح لماما 
كريم : لاء مش هوسع ، وكمان ماما اخدت الدوا ونامت 
فرح : طيب خلاص هنزل اجيب كتاب من المكتبه تحت ، عشان اقرئه .. ثم خرجت سريعا من الغرفه وهي مبتسمه
كريم بضحك : هههههههه أهربي اهربي ، مسيرك في يوم هتقعي تحت ايدي يافرح هانم
.................................................. .............
هي ديه مي ياماما الي بحكيلك عنهاا 
امينه بحب وهي تقبل مي : فرح ديما بتحكيلي عنك ، ربنا يخليكوا لبعض ياحببتي
مي بأبتسامه : وفرح برضوه والله ياطنط ديما بتكلمني عن حضرتك ، ومن كلامها كان نفسي اشوفك واتعرف عليكي والحمدلله اتعرفت علي حضرتك
أمينه بأبتسامه وهي تنظر لفرح : ربنا يخليكي ياحببتي ، ها يافرح قولتي لداده تحضر الغدا عشان صاحبتك 
مي : لاء ياطنط انا يدوبك أمشي ، ده انا هنا من الصبح
أمينه : لاا انا كده هزعل منك 
فرح : كده هتزعلي ماما منك يامي 
مي بأبتسامه : لاء طبعا مقدرش انا علي زعلها ، حاضر
.................................................. ............
ايوه ياكريم ، لاء مافيش حاجه وصلت البيت حاضر مش هفتح حاجه وهدخل الحاجه علي اوضتك 
كريم : لاء خليهم في اوضتك انتي 
فرح بدهشه : حاضر 
وبعد ان انهت حديثها معه ...
جلست بجانب صديقتها ليكملوا طعامهم 
مي : عندك حق تحبي الست ديه ، بجد ديه طيبه جداا ، ربنا يخليهالكم 
فرح بحب : ياارب يامي ، بجد هي الي عوضتني عن حنان امي الي كنت مفتقداه ، ثم تذكرت زوجة اباهاا (صحيح متعرفيش حاجه عن مرات بابا وبنتها 
مي : بعد الي عملوه معاكي لسا فاكراهم ، ده انتي المفروض تمحيهم من ذاكرتك 
فرح بأبتسامه : ماهو لولا الي عملوه معايا ، مكنتش اتجوزت كريم ولا قبلت ماما امينه ، فعلا ساعات الواحد بيزعل لما بيلاقي الدنيا ضلمة قدامه فجأه ومافيش اي باب قدامه وحتي الباب الوحيد الي مفتحوله برضوه ضلمه بس بعد كده بيكتشف فعلاا انا الضلمه ديه مجرد شعاع للضوء الي وراه بس المهم الواحد يكون راضي وواثق ان ربنا عمره ما هيسيبه ولا هيتخل عنه 
مي بأبتسامه : ربنا يسعدك ياحببتي ، ويكرمك في حياتك 
ثم قالت لها بدعابه : علي فكره الدراسه بعد اسبوعين ، انتي خلاص نسيتي التعليم ومبقاش في بالك ثم غمزت لهاا 
فرح بضحك : لاء مش ناسيه ياختي ، متخافيش ، هانت ديه اخر سنه ونتخرج ... 
.................................................. ....................
يابني روح ارتاح بقي ده انت بعد يومين هتكون عريس 
كريم وهو يخلع نظراته الطبيه : اعمل ايه ياعمر ، عايز اخلص الشغل الي علياا عشان لما اسافر 
عمر بدعابه : اذا كان كده اشتغل اشتغل ما انت هتسافر اسبوع عسل وتدبسني انا ياخويا هنا 
كريم بأبتسامه : مرضوده ليك ان شاء الله يا كبير
عمر : اما نشوف 
كريم : طيب سيبني بقي عشان اخلص شغلي ، وروح شوف شغلك انت كمان 
عمر بدعابه : لاا انا مروح .. سلام ، الواحد برضوه صحته بالدنيا 
.................................................. ......................
كانت تجلس مع صديقتها وأبنه عمتها وتبث في أذنها السموم بالكلام
رندا : شوفتي يافالحه بعد يومين هيعملها فرح وكمان في المنتجع الجديد الي لسا فاتحه ، ولسا كانوا راجعين من العمره
شيرين بحده : وانا مالي يا رندا ، ربنا يسعدهم في حياتهم
رندا بخبث :يعني هتسبيلها كل حاجه كده وتتهزمي من حتت بت زي ديه بكره ياخد منها مراده ويسيبها زي الكلبه ترجع لحياتها الي في الحواري تاني
شيرين بحده : انا خلاص كريم طلعته من حياتي زي ما هو طلعني منها ده لو كنت اصلا من الاول في حياته ، وكمان انا وباسم ابن عمي خلاص هنرتبط وهسافر معه فرنسا وابتدي حياه جديد ، وهو ربنا يسعده مع الانسانه الي بيحبها
ثم قالت بدموع : يابختها بيه فعلاا ، انتي مشوفتيش وهو كان بيكلم عليها كان بيتكلم ازاي عينيه كانت مليانه بالحب ، الحب الي كنت بقرء عنه في الروايات بس من غير ما اشوفه
رندا بغضب وهي ترحل : انتي حره ، اعملي الي تعمليه بس بعد كده متجيش تندمي انك سبتيه ليها
شيرين ولأول مره تشعر بالاشمئزاز والغرابه من تصرفات ابنة خالهاا : ربنا يهديكي يارندا
.................................................. ..........
فرح يافرح ..
فرح : نعم ياكريم ، في ايه 
كريم بأبتسامه : مالك مخضوضه كده ، متخافيش
طلعتي الحاجات زي ما قولتلك في اوضتك
فرح : اه ، بس هي العلبه الكبيره ديه فيها ايه
كريم : يعني انتي مفتحتهاش 
فرح : وهفتحها ليه ديه حاجه تخصك
كريم بخبث : تمام ، وعادي يعني لو فتحتيها اصلا ديه هديه كده لواحده بس حابب اخد رئيك في الهديه يعني انتي ست زيها واكيد هتقوليلي اذا كانت الهديه هتعجبها ولا لاء
فرح بغيره : وانا مالي ، هديتك وانت حر فيها عن اذنك 
كريم بضحكه حاول ان يخفيها لكي لا يفتضح امره : رايحه فين طب تعالي بس ، يعني ديه خدمه يافرح وانا اول مره اطلب منك طلب ، وكمان يرضيكي يقولوا عليا ذوقي وحش
فرح وهي تشعر بالغيره فكيف يقول لها انه جلب هديه لاخري ، هل هي حبيبته فكيف فهو اصبح يحاوطها بحبه وحنانه 
كريم : ايه يابنتي روحتي فين ... ثم امسك يدهاا وصعدا بها الي الغرفه (يلا افتحيها وقوليلي رئيك في الهديه
فرح بأسي : بس ده شئ ميخصنيش ، لما صاحبتها تفتحها تبقي هي الي تقولك رئيها
كريم بدعابه : ياساتر ، انتي متعمليش حاجه كده لوجه الله (هفتحها انا وامري لله ... ثم وجدها تخرج من الغرفه
كريم : ايه رايحه فين ، تعالي 
وبدء كريم يفتح الهديه ، ثم نظر الي فرح وشعر بحزنهاا وغيرتها
كريم بأبتسامه : ايه رئيك حلو
فرح : جميل ، عن اذنك 
كريم : استني ، ما تخدي بقي تلبسيه 
فرح بضيق : وانا مالي ده بتاع حبيبتك ، وشكلك هتتجوزها
كريم بخبث : هو فعلا بتاع حببتي ، وهتجوزهاا 
فرح بأسي تحاول ان تخفيه : ربنا يسعدكم ، عن اذنك
كريم بضحك : ربنا يسعدكم وبتعيطي ده انتي شكلك بتدعي علينا من جوه قلبك ..... ثم اقترب منها بحنان ياعبيطه الفستان ده ليكي انتي انتي حبيبتي ومراتي وكل حاجه جميله في حياتي 
فرح بدهشه : ليا انا 
كريم بحب : ايوه ، تصدقي نفسي اشوفك دلوقتي لبساه ماتروحي تلبسيه بقي يافرح ونتجوز النهارده وبلاش حفله وووجع دماغ وخير البر عاجله 
فرح وبدون ان تشعر : ارتمت في حضنه وامسكت به بشده (كريم انا بحبك اوووي ، ربنا يخليك لياا واقدر بجد اسعدك
كريم بحنان وهي مازالت في حضنه : وجودك في حياتي ، هو اكتر شئ بيسعدني ياحببتي 
ثم قال بخبث : ايه يافرح هو حضني عجبك ولا ايه
فرح بخجل وهي تبتعد عنه : انا اسفه ، اصل ..
كريم بضجك : ياحببتي بهزر معاكي ، اصلاا ده مكانك انتي وبتاعك انتي وبس ثم اقترب منها وقبل جبينها ... 
وقال بخبث : هنكتفي بديه دلوقتي ، بس بعد كده مش هتنازل عن اي حاجه 
فرح بخجل : انا هروح اشوف ماما وافرجها علي الفستان 
كريم بضحك : شكلك بيفطس من الضحك وانتي مكثوفه وبتهربي كده ( استني طيب لسا الهدايا مخلصتش ثم ذهب الي مكتبه وصعدا 
وقبل ان يدخل عليها مره ثانيه بمفجأته الاخري، وجدهاا تمسك الفستان وتلمسه بفرحه شديده تظهر في عينياها قبل وجهها، فحقا اجمل لحظه ان تمسك الفتاه فستانها الابيض ولكن الفرحه الاكبر عندما ترتديه لمن ملك قلبها ففرحتها حين اذا تكون اكبر بكثير من جماله
كان كريم يقف وينظر لها بحب .. ثم التفت له فرح وقالت : انت جيت
كريم بأبتسامه واسعه : غمضي عينك بقي عشان الهديه التانيه
فرح : ليه طيب وكمان انا بخاف اغمض عيني ، يلا وريني بقي
كريم بضحك : بلاش غالبه وغمضي عينك 
فرح وبدأت تغمض عينيها : ها أفتح
كريم بحب : مممممممممم ، يلا فتحي
فرح بدهشه : ايه ديه 
كريم بحب: شبكتك ياحببتي ، في عروسه ميبقاش ليها شبكه
فرح بسعاده : ديه جميله اوووووي ياكريم ، بس شكلها غاليه جدا
كريم بحب : هوووس ، مافيش حاجه تغلي عليكي ... اوعي تعيطي فاهمه 
فرح وقد ترقرت حبات الدموع في عينيها : لاء مش هعيط خلاص 
ثم امسك يدها بحب : هلبسك دبلتك دلوقتي ، ويوم الفرح هلبسك الشبكه كلها ، بس لوحابه البسهالك دلوقتي مافيش مشكله
فرح : لاء هلبس الدبله بس ..... وبعد ان البسها دبلتهاا وارتدي دبلته هو الاخر التي نقش عليها اسماهما (امسك يدها وقبلها بحنان 
فرح بسعاده بالغه : انت اجمل نعمه ربنا اكرمني بيها ، ربنا يقدرني واقدر احافظ علي النعمه ديه واكون ليك زي ما بتتمني 

ضممـتـك حتى قلت نـاري قد انطـفت فـلـم تـطـفَ نـيـرانـي وزيـد وقـودهـــــــــا
لأخرجن من الدنيا وحبكـــــــــــــــــــــــم بـيـن الـجـوانـح لـم يـشـعر بـه أحــــــــــد
تتبع الهوى روحـي في مسالكه حـتـــــى جـرى الحب مجرى الروح في الجســـــــد
أحبك حباً لو يفض يسيره علــــــــــــــى الـخـلـق مـات الـخـلـق من شـدة الـحب.
فقلت : كما شاءت و شاء لها الهــــــــوى قـتـيلـك قـالـت : أيــهــم فـهـم كـثــــــــــــر
أنـت مـاض و في يديك فـــــــــــــــــؤادي رد قـلـبـي و حـيـث مـا شــئــت فـامـضِ
كانت تقف خلف صديقتها وتمسك يدهاا بحب 
مي بحب : أحلي عروسه في الدنياا 
فرح بأبتسامه أظهرت السعاده التي بداخلها : بجد يامي طالعه حلوه
مي بحب : وانتي عندك شك في كده 
وفي تلك اللحظه دخلت امينه عليهم والفرحه ظاهره علي وجهها الحنون : بسم الله ماشاء الله ، قمر ياحببتي 
فرح وتنحني لتقبل يدها بحب : ربنا يخليكي ليا ياماما
الداده بحب : ربنا يسعدكم ياحببتي
.................................................. ..........
كان يقف في وسط أصدقائه من رجال الاعمال ، ويتحدث معهم ثم أستأذن منهم وذهب الي ..
كريم بتوتر: خليك انت بقي هنا ، لحد ما اشوف خلصوا ولا لساا ، مش عارف كل ده بيعملوا ايه
عمر بضحك : ههههههههههه ، بقين مستعجلين الله يسهلك ياعم
كريم : ماشي ياسيدي ، بكره نشوف هتعمل ايه 
وبعد أن ذهب كريم وصعد الي غرفة فرح في الفندق 
عمر بدهشه وهو ينظر علي الاشخاص الذين يتقدمون نحوه
شيرين بأبتسامه : أزيك يا عمر، عقبالك
عمر: ربنا يخليكي ، وعقبالك انتي كمان
نظرت شيرين له بحزن ولكن صمتت 
شاكر (عم شيرين): اومال فين كريم 
وفي تلك اللحظه أتي كريم ثانية..
كريم بترحيب : بجد مبسوط جدا انك قبلت دعوتي 
شاكر: ازاي مجيش فرح أبني ، مهما كان انت ابن اعز اصدقائي ومهما حصل هتفضل برضوه كده 
ثم نظر حوله علي المكان : بجد هايل ياكريم ، تصميم المنتجع بجد تحفه ، انا شكلي هغير منك وادخل في عالم السياحه وانافسك بقي هههههههههه
كريم بأبتسامه : بجد اعجاب حضرتك بالمشروع اسعدني جداا .. ثم نظر الي شيرين بود 
كريم : أزيك يا انسه شيرين 
شيرين بأبتسامه حزينه : مبرووك ياكريم 
كريم : الله يبارك فيكي ، عقبالك
شاكر: ان شاء الله هيكون قريب ، واكيد هتكون معزوم علي خطوبتها هي وباسم
كريم بأبتسامه : ان شاء الله ، وربنا يتمملهم علي خير
وفي تلك اللحظه أقترب منه عمر بهمس : ايه يابني لساا 
كريم وهو ينظر لساعته : وقبل ان يتحدث رن هاتفه 
كريم بأبتسامه واسعه : اخيراا ، طيب طالع اه
عمر بحب :ربنا يسعدك ياصاحبي 
بدأت اصوات الموسيقي تتعالا، ونزل العروسين من علي درجات السلم وسط الكثير من العيون (فمنهم من يتمني لهم السعاده ومنهم من ينظر لهم بعين الحقد والغيره الشديده ومنهم من ينظر بحزن نعم فهي شيرين كانت تنظر لهم بحزن ولكن كان عزائها الوحيد لنفسها فأنها فعلا لم تحبه هي فقط ارادة ان تمتلكه فقط ويصبح لها فقد كان حب امتلاك لا أكثر
كانت فرح في غاية الجمال ب فستانها الابيض وحجابها الجميل ، كانت مثل الملاك
كريم بحب وهو يهمس في أذنها : عارفه عايز اخدك دلوقتي ونسيب الفرح ونهرب ، مش عايز حد يشوفك غيري
فرح بخجل : الناس بتبص علينا علي فكره
كريم : طب وانا اعمليهم ايه ، وكمان واحد ومراته حبيبته يبصوا ليه علينا ناس حشريه صحيح 
.................................................. ...........
كانت أمينه تجلس علي كرسها المتحرك وتنظر عليهم بحب شديد ، فالأن قد تحقق لها ما تمنت ورأت أبنها الوحيد مع من اختارها قلبه ولكن هذا اليوم ينقصه احدهم نظرت لابنها بحب وتذكرت اباه ، ثم دعت له بالرحمه ...
وفي تلك اللحظه قطع شرودها صوت احدهم
شاكر بأبتسامه حب : يااا يا أمينه بقالي مده كبيره مشوفتكيش ، بس تصدقي لسا زي ما انتي من اخر مره شوفتك فيها من 5 سنين
أمينه : بيتهيألك ، كله بيتغير الشكل والنفوس ومافيش حاجه بتفضل علي حالها يا استاذ شاكر
شاكر بأبتسامه : لسا حكيمه زي ما انتي ، ومبتحبيش تتكلمي كتير
وبعد حديث دار بينهم ذهب شاكر وعلي وجهه علامات الحزن وهو يتذكر اول يوم رئها فيه 
فلاش باك !
كانت تجلس وتباشر عملهاا فتاه ذات ملامح هادئه جميله (نعم فهي امينه
شاكر بأبتسامه : ممكن أدخل لاستاذ أحمد 
أمينه : حضرتك عندك ميعاد 
شاكر وهو يتأملها بجرأه : قوليله شاكر زياد
وبعد أن علم أحمد بوجود صديقه ...
احمد بأبتسامه : ياااا أخيراا جيت من فرنسا ، ده أنا قولت هتفضل طول عمرك مسافر ، بجد ليك واحشه 
شاكر بأبتسامه وهو يتذكر تلك الملاك الذي يجلس بالخارج: انا خلاص رجعت ومش ناوي اسافر تاني كفايه بقي سفر 
أحمد : احسن قرار أخدته بجد ، وكمان والدك بقي محتاجك ، ما انت عارف المستشار مالهوش في شغل البيزنس 
ظلوا يتحدثون سويا لبعض الوقت 
شاكر : استأذن انا بقي ، واكيد لينا لقائات كتير ياصاحبي وكمان شغل
احمد بأبتسامه : اكييييييييد 
خرح شاكر من المكتب ومعه احمد
أحمد بأبتسامه : ممكن يا أنسه أمينه تجبيلي ملفات الحسابات من استاذ رمزي
أمينه بأبتسامه هادئه : حاضر يافندم
كان شاكر يقف بجانب صديقه وينظر لها بنظره مليئه بكل المشاعر الغريبه التي لاول مره يشعر بها 
كانت زيارات شاكر كثيره الي احمد حتي انه بدء يدخل معه في مشاريع كثيره ، وكان كلما تقرب منها تصده دائما حتي انه كان كثيرا يغريها بالمال والهدايا ولكن ليست كل الفتايات مثل بعضهم
ولكن رفضهاا لكل مغرياته كان يزيده تعلقا بها ، بل اصبح يعشقها بشده ، ولكن كانت صدمته الكبري عندما علم بحبهم هي وصديقه، فقد تدمرت كل احلامه وامانيه فقد كانت حبه الاول وايضا الاخير
وفي يوم ...
حرام عليك انت حابسني هنا ليه ، سيبني اخرج
شاكر بغضب : أشمعنا أنا محبتنيش هاا اشمعنا، لو علي الفلوس انا معايا زي زيه وهقدر اجبلك كل الي عايزاه
أمينه : بس عمرك ما هتقدر تجبلي سعادتي مع الشخص الي بحبه ، مش كل حاجه نقدر نجيبها بالفلوس لان في حاجات مش بتقدر تشتريه ثم وضعت يدها علي قلبها لان مش بتبقي ملكنا... ثم نظرت له بود وحنان :سيبني امشي وانت شوف حياتك ومتوقفهاش علي حد دور حواليك هتلاقي الانسانه الي بتدور عليهاا ، وصدقني انا بحبك وبعزك جداا بس كأخ ومش عايزه أخسرك كأخ انت انسان طيب وجميل من جواك واكيد في يوم هتلاقي انسانه طيبه وجميله زيك 
كان يستمع لهاا بحزن ، هو يحبهاا بشدها ولكن هي اختارت غيره ظل ينظر لها لمده طويله ثم قال بتنهد وبصوت عالي : امشي من وشي دلوقتي ، مش عايز اشوفك قدامي
وبعد ان رحلت ظل ينظر لترك الفراغ بضيق شديد كان يشعر بصراع كبيربين نفسه الي انا ......
افاق من شروده تلك وهو يطلب من السائق ان يهم بالرحيل 
.................................................. ....................
كانت تجلس وتنظر لها بحقد شديد وكرهه ، ثم الي التفت الي أبنه عمتها وقالت بسخريه : طلعت اشطر منك وقدرت تاخده من كل الستات الي حواليه ..... ثم قالت بحقد شديد : بنت الساعي 
كانت شيرين تجلس بجانبها ... ثم تركتها وانصرفت فهي اصبحت تكرهه نبرة حديثها بشده وتلك الحقد الذي اصبح يسود قلبها بدون سبب ولكن هل حقا لايوجد سبب؟
كان يتحرك بظهره للخلف الي ان اصتدم بأحدهم ، ألتف لكي يعتذر 
عمر بأبتسامه وقد تفاجئ بأنه تلك الفتاه هي نفس الفتاه التي رأها يوم كتب كتاب كريم وفرح : أنا أسف يا انسه بجد 
مي بخجل وهي تتذكره : حصل خير ، عن أذنك
عمروهو يحاول ان يتذكر أسمها ولكن قد فشل ، ثم نظر عليها وهي ترحل وابتسم 
.................................................. ................
كريم ويمسك يدها ويقبلها بحب : مبروك ياحببتي 
فرح بأبتسامه حزن وكادت دموعها تتساقط : ربنا يخليك ليا 
كريم بتعجب : مالك يافرح اوعي تعيطي عشان خاطري 
فرح بحزن: كان نفسي يكون بابا وماما الله يرحمهم عايشين ويكونوا جنبي في المناسبه ديه 
كريم بحب : ربنا يرحمهم ياحببتي ، وكمان مش احنا اتفقنا اني انا بابا وكمان ماما وكل حاجه ولا نسيتي ياهانم 
فرح بحب : اوعدني ياكريم لو في يوم ندمت علي جوازك مني بجد ، قولي وانا صدقني هطلع من حياتك بهدوء (قالت جملتها الاخيره وسقطه دمعه من عينيها
كريم بحب وهي يحتضن يدها : الناس يقولوا ايه دلوقتي ،لما يشوفكي وانت بتعيطي يقولوا غصبها علي الجوازه ، ثم قال بدعابه : ده انا حتي عريس عسول اوووي ويعجبك
فرح بأبتسامه : واحلي حاجه عينيا شافتها
كريم : بقولك ايه خفي كلامك ده شويه ، لحد ما الحفله تخلص لاحسن انتي عارفه
في تلك اللحظه اتي عمر اليهم وقال بحب: ياسلام علي الحب اوعدني يااارب 
كريم بأبتسامه : بلاش قر بقي وبالذات النهارده فاهم... ثم نظر الي فرح ثانيه وجدهاا تخفض رأسها بخجل
ثم أقترب من عمر وقال بصوت ليس مسموع لاحد غيره : زي ما اتفقنا مافيش صوره تنزل في الجرايد او المجلات لفرح فاهم
عمر بدعابه : بتغيري يابيضه
كريم : عمر ، المسأله ديه مافيهاش هزار، مسمحش لحد يمسك صورة مراتي ويتأملها
عمر بجديه : متخفش ، اصلا انا منعت وجود الصحافين في الحفله اطمن
كريم بتنهد : تمام 
.................................................. ................
بدأت الانوار تنطفئ وبدأت بعض الانوار ذات الضوء الخافت و الالوان المتعدده تظهر وتصوب نحو العروسين وهم يرقصان 
كان يحتضنها بحب شديد ويهمس في اذنها بحب : بحبك يانور عيني ، يا اجمل فرحه في حياتي يافرحه قلبي 
فرح وهي تنظر له بحب ثم قالت بخجل : وانت اجمل واحلي فرحه ربنا اكرمني بيها ، انت الفرحه الي جاتلي بعد صبر طويل ، الحمدلله 
انا ليكي انا بيكي انا معاكي بعيش عمري
انا جايلك بناديكي ديه ليله عمري ياعمري
هكون جنبك هكون ليكي في ايامك لياليكي
ده رب الكون جمع بينا بشرعه خلاص بقيت ليكي
ولا هبعد في يوم عمري.........
انا كنت هكون فعلا مجنون لو سبتك يوم تضيعي مني
(انشوده مقتبسه) 
.................................................. ...........
صعدا الي غرفتهم في تلك الفندوق الذي يمتلكه في العين السخنه والذي افتتحه ايضا اليوم 
فرح بخجل : نزلني ياكريم خلاص 
كريم ويضعها علي السرير: كنت شايل عصفوره ياناس ، ايه يابنتي هو انا كنت حرمك من الاكل ولا ايه 
ثم أقترب منها بحب وقبل جبينها :قومي غيري هدومك يلاا
فرح بخجل: لاء انا هنام كده
كريم وهو يرفع احد حاجبيه: نعم ياختي،قال انام كده 
ثم أقترب منها بحنان ثانيةواحتضنها بحب: قومي غيري عشان نصلي ونتعشي 
فرح بحب : حاضر 
.................................................. .........
ظلت تأكل لقرابه ساعه وكريم ينظر لها بغيظ شديد وينظر في ساعته 
كريم : مش كفايه كده ياحببتي ، انتي بقالك ساعه بتاكلي
فرح وكادت تنفجر من كثره الطعام ولكن ما باليد حيله : لاء لسا جعانه 
كريم ويأخد من يدها ما تأكله ويمسح فمهاا وبدء يتحدث معها لكي يزيل توترها وخوفها فهو مازال يشعر بالذنب من ما فعله معهاا في تلك الليله : ممكن حبيبي الجميل يحكيلي شويه عن طفولته بقي نفسي اعرف حبيبتي كانت عامله ازاي وهي بنوته صغيره
فرح وبدء الحزن يكسو وجهها : كانت حياتي جميله برغم بساطتها لحد ما بقي عندي 10 سنين وماما سبتني وراحت ، بعد كده وبدئت دموعها تنهمر علي خديهاا بكثره 
كريم بأسي وقام بحتضانها : اسف ياحببتي لو كنت فاكرتك بحاجات تضايقك ، ثم بدء يمسح دموعها برفق مش عايز اشوف دموعك ديه تاني فاهمه ثم بدء يقبلهاا بهدوء الي ان ذابت مع قبلاته المتلاحقه ونسيت خوفها واستسلمت له تمام
.................................................. ............
بدء الضوء يتسلل الي احناء الغرفه ، ليعلن عن بدايه يوم جديد ولكن مختلف ..
كان يتأملهاا وينظر لها بحب وهي نائمه بجواره وبين احضانه.. الي ان فتحت عينيها بهدوء ونظرت له بخجل شديد 
فرح بخجل :صباح الخير
كريم بحب وهو يعبث بخصلات شعرها : صباح النور ياحببتي ، ها نمتي كويس 
فرح : اه ، بس عايزه انام تاني 
كريم بضحك : كده الطياره هتفوتنا ، وهنقضيها نوم بقي
فرح : انت اتصلت بماما تطمن عليها ، وكمان اخدت دواها ولا لاء ، ممكن التليفون ياكريم عشان اتصل بيها
كريم بحب : ههههههههههه براحه يابنتي ايه ، متخافيش اتصلت بيها ياستي واطمنت عليهاا وبتسلم عليكي
فرح بتنهيده وبأبتسامه : الله يسلمهاا ، طب هي اخدت الدوا
كريم : ايوه ياستي متقلقيش ، ثم اقترب منها بحنان وقبلها سريعا قبل ان ينهض 
كريم بأبتسامه واسعه : قومي يلا بقي ياكسلانه ، عشان نفطر وتجهزي عشان ميعاد الطياره
.................................................. ..................
ياسمين انتي يابت اصحي 
ياسمين بتأفف : في ايه ياماما سيبيني انام حرام عليكي
كريمه بحده وتقذف عليهاا الجريده : قومي ياختي شوفي فرح
ياسمين : مالها ، مش غارت من زمان في ستين داهيه وريحتك
كريمه : ريحتني وريحت نفسهاا بنت عبدالله ، قومي ياموكوسه يابنت الموكوسه شوفي 
نهضت ياسمين بتأفف ثم أمسكت الجريده وبدأت تقرء الاسم وخبر الزواج من تلك رجل الاعمال المعروف كريم الشاذلي
كريمه بضيق وهي تضع يدهاا علي صورته: وتقوليلي راجل عجوز
ياسمين بلا مبالاه : ما يمكن يكون مجرد تشابه اسماء بينها وبين مراته يعني هو خلاص مافيش في مصر كلها غير فرح عبدالله محمد بس 
كريمه بحقد : لاء ياختي هي ، عمك محسن هوالي أكدلي وجبلي الجريده .. الراجل الزباله عايز يغظني ، اه ياناري دمي محروق وهطئ من الغيظ
ياسمين بضيق : ممكن محدش يصحيني بقي
كريمه بحده : نامي ياختي نامي ، هو ده الي انتي فالحه فيه ، مش لو مكنتش طردتهاا كان زماني متنغنغه بالعز ، وش فقر زي امك اتخمدي جاكي بالقرف 
خرجت كريمه من غرفة ابنتها وهي تشعر بالحقد والغيره الشديده من تلك الحياه التي اصبحت تعيش فيها فرح ، ظلت تنظر ياسمين علي والدتها الي انا خرجت ثم عادت للنوم ثانيه 
.................................................. ......
وصلوا الي جناحهم المخصص 
فرح :المكان تحفه وجميل اوووي ياكريم ، بس السفر متعب اووي انا خلاص هلكت 
كريم ويحتضنها من الخلف : معلشي ياحببتي ، وكمان مش انتي كان نفسك تيجي هنا
فرح بتعجب : وانت عرفت منين ، ان انا كان نفسي اشوف جزيره هواي
كريم بضحك : تعالي طيب وانا اقولك
فرح وتهرب منه : خلاص عارفة ، ماشي يامي يافتانه
كريم ويخرج هاتفه ويتظاهر بأنه يتحدث مع والدته : يافرح تعالي كلمي ماما علي التليفون
جائت فرح سريعاا ولكن فوجأت بيد كريم تمسكهاا ويغلق الباب بسرعه 
كريم بضحك : عشان تهربي مني تاني ، أدي المفتاح معاياا اه ، تعالي بقي ياجميل 
كانت تقف شارده تتأمل تلك المكان الجميل ومنظر الغروب ،الي ان جاء وقطعا شرودها تلك وهو يحتضنها من الخلف
كريم بحب : حبيبي الجميل كان سرحان في أيه
فرح ومازالت تنظروتتأمل منظر الغروب وتشاور له بأحد أصابعهاا : منظر الغروب جميل اوووي
كريم وهو يحتضنهاا بحب : طيب تعالي نتفرج بقي مع بعض ، ثم وقف بجانب بعض ليكملوا مشاهدة تلك المنظر الرائع ، كانوا في تلك اللحظه يمثلوا صوره جميله ،كانوا مثل العاشقين الذين تحدث عنهم نزار في اشعاره 
وبعد قرابه ساعة كانوا فيها في عالم أخر لايشعرون بشئ سواا بأندماجهم بمنظر الغروب الذي طالما كان له تأثير شديد علي المحبين، جاء اليهم شخص وبأبتسامه واسعه 
كان هذا الشخص يتحدث الاسبانيه كان كريم يتقن هذه اللغه تمام لطبيعه عمله ، بعدما تحدث معه اعطاه رسمه جميله قد رسمها لهم 
فرح : كان عايزك في ايه
كريم بأبتسامه جميله وهو يريها الرسمه: بصي ياستي
فرح : ده احنا ياكريم ، الله الرسمه جميله اووي ده شكله فعلا فنان
كان كريم ينظر لها بحب شديد ويشاهد تلك الفرحه في عينيها ، مسك يدها بحنان بالغ ثم ذهبوا لكي يسيروا علي شاطئ تلك الجزيره الجميله ويتحدثون
كريم بحب : مبسوطه ياحببتي 
فرح بفرحه شديده: اوووووووووووي اوووووي ياكريم ، ربنا يخليك ليا ثم نظرت له بحب وقالت : انا بحبك اووي 
كريم بأبتسامه : وانا مش بحبك بس ، عشان الحب حاجه قليله عليكي ، عارفه يافرح انتي الحاجه الي كنت بدور عليها من زمان ،والحمدلله ربنا اكرمني ولقيتها ... ثم صمت قليلا وتنهد : لما حبيت نور ، كنت فاكر ان ده حب بس لما قبلتك انتي عرفت معني الحب فعلاا، حبيتك من غير ما احس لقيت نفسي بحبك امتا وازاي معرفش 
كانت فرح تنظر له وهي مبتسمه بشده ، ثم امسكت يده وضغطت عليهاا (كأنها كانت تريد ان تقول له سأظل معك دائما ياحبيبي ولن اتركك 
.................................................. .............
كانت تمسك احد المجلات وتقلب فيها بضيق شديد ، الي ان رمتها ومسكت بهاتفهاا وطلبت احد الارقام
كانت تمسك الهاتف وهي في حاله دهشه شديده من تلك المتصل 
أمينه : مالك يا ام محمد وقفه كده ، ومين الي معاكي علي الخط
ام محمد ومازالت علامات الاستغراب علي وجهها: ديه ست ماجده متصله بحضرتك ، ثم اعطت لها الهاتف
أمينه بستغراب شديد من اتصال اختها المفجئ ، ثم بدأت تتحدث معهاا
ماجده بضيق : كده يا امينه كريم يتجوز من غير ما اعرف ، كأنه مالهوش خاله
أمينه : صدقيني ياماجده كل حاجه جات فجأه ، ده حتي انا معرفتش غير قبلها بيومين
ماجده بضحكه مستفزه : وعايزاني اصدق بقي انا ، ومين بقي الهانم من عيلة مين 
أمينه :من عيله متعرفهاش ، وكمان انتي عارفاني انا وأبني ملناش في المظاهر الكدابه ديه يابنت امي وابوياا
ماجده ببرود : يعني اخد بنت اي كلام ، وساب بنت خالته الي لسا لحد دلوقتي متجوزتش ومستنياه 
امينه : اظن موضوع نور وكريم انتهي من زمان ياماجده ، واظن انك دلوقتي المفروض تتصلي تباركي مش تعاتبي وتفتحي في الي فات 
ماجده بضيق : علي العموم مبرووك ، وعلي فكره انا قريب هنزل مصر
وبعد أن انتهت تلك المحادثه الغير المتوقعه
نظرت امينه لام محمد وقالت : ياتري مجيتك المفجأه ديه هتكون ليه ، ربنا يستر
.................................................. ...............
كان يجلس شارداا يتأمل تلك الامواج المتراطمه ، يشعر بأنه مثل هذه الامواج في هيجانها وتراطمها الشديد ، كان يري شريط حياته يمر من امامه بكل لحظاته من خيانه زوجه لزوجهاا ومع خيانتها تلك ظلت تظهردائما امامه بالزوجه العفيفه المحترمه ، ولكن بالنسبه له كأم فهي ام خائنه وزوجه خائنه فهي من جعلته يكرهه النساء جميعهم ويراهم مجرد عاهرات لا يرغبون بسوي ان يشبعواا شهواتهم بتلك النزوات ، اصبحت فكرته عن النساء بتلك الصوه حتي انه اصبح ينتقم منهم بخداعه لهم ، فكلما اصطحب واحده وقضي معها ليله كان يقول لنفسه أرئيت كلهم مثل بعضهم ....
قطع شروده تلك صوت هاتفه الذي يرن ، نظر علي المتصل ثم اغلق هاتفه 
معتزوهو ينظر لياسمين : مبيردش 
ياسمين وتأخذ من يديه الهاتف لكي تتأكد من كلامه : فوجدت الهاتف مغلقا
نظرت لمعتز بضيق شديد ، ثم تركته وانصرفت
.................................................. ...................
كان يجلس علي مكتبه ويتابع عمله بتعب شديد ، فقد اصبح كل اعباء العمل عليه منذ سفر صديقه ، ولكن فجأه توقف عن عمله وترك الملف من يديه ثم سند رأسه علي كرسه المتحرك وبدء يسترخي ، ثم بدأت تظهر امامه صورة تلك الفتاه التي رأها في الحفله ورأها يوم كتب كتاب صديقه ، ظل يفكر فيها لبعض الوقت ثم أنتبه لشروده وافاق وبدء في عمله ثانيه
ولكن قطع عمله عندما دخلت عليه رنداا ، وبدأت تستفسر منه علي بعض الاشياء ، وقبل ان تخرج 
رندا: مستر كريم اخباره ايه ، هو هيرجع امتا صحيح 
عمر بأستغراب من سؤالها تلك : علي اخر الاسبوع ده ان شاء الله
ذهبت رندا وانصرفت ، وهي تشعر بالغيره والحقد الشديد من فرح ،فكيف احبها هي ولم يحب اي فتاه غيرها ، لماذا لم يحبها هي فهي دائما بجانبه تساعده في اعماله مهما طلب منها كانت تجتهد لتظهر له نجاحهاا وبرغم كل العروض لكي تترك عملها معه وتعمل في اي شركه اخري وبمرتب ضعف ما يعطيه لها... ولكن كانت ترفض بشده لكي تبقي بجانبه لعله في يوم يشعر بها ويحبهاا ولكن احب نور ثم تزوج ابنه عمه ولكن ماكان يخفف عنها بأن ابنه عمه مريضه جداا وزواجه منها كان لفتره حتي انه لم يكمل شهر ، ثم ظهرت لها شيرين ابنه عمتهاا ولكن لم تكن منافس قوي فهو لم يهتم بشيرين ولا يحبهاا فكان هذا عزائها الوحيد حتي انها كانت تساعدها للحصول عليه كي تثبت لنفسهاا انه لا يحبها ولا يهتم بهاا وكلماا زادت خطط شيرين كان بعده عنها يزيد وكان هذا ما تريده انا تساعدها وفي نفس الوقت تكرهه فيهاا ، ولكن جائت تلك الفتاه الوحيده التي احبها وتزوجها برغم كل شئ ، فأصبح الان بداخلها بركان شديد فكل هؤلاء كانوا مجرد عابرات اما هي فقد كسر القاعده معها واصبحت زوجته
أكرم : مالك يارندا ، ايه الي شاغل بالك
نظرت له رندا بتأفف شديد ولم ترد عليه ، وفي تلك اللحظه تذكرت احمد
رندا وبدأت ترسم الابتسامه علي وجهه: هو استاذ احمد لسا مسافر
اكرم بأسف :للاسف والده تعبان جدااا من ساعه فرحي ، ومش قادر يسيبه 
رندا : اه ، الف سلامه عليه 
.................................................. ........................
كانت نائمه علي احد ذراعيه ، ويتأمل وجهه الملائكي بحب ويعبث بخصلات شعرها وهو مبتسم 
فرح بأبتسامه وهي تتذكر موقفه معاها وهي طفله واحست ان اليوم أتي لكي تذكره بنفسها وبتلك اليوم وبعدما حكت له بدء يتذكر ، ثم أبتسم لها وقال : يااااا ، يعني انتي البنت الصغيره ام ضفاير ، ثم بدء يمزح معهاا : يعني الطفله ديه بقيت مراتي 
فرح وبدأت تعتدل من نومتها وتنظر له بغيظ : ايه طفله ديه 
كريم بضحك : بكدب انا يعني ، كنتي طفله ولا لاء 
فرح بغيظ : كنت طفله وكبرت خلاص 
كريم : ومين قالك اني عايزك تكبري انا عايزك تفضلي طفلتي المدلله ، ثم بدء يمسك انفهاا ياطفلتي الصغيره
فرح بطفوله : رخم والله
كريم : في واحده تقول لجوزها رخم كده ، طب تعالي بقي اما وريتك ، وظلوا يمزحان سوياا الي ان ذابوا معا في قبله طويله 
.................................................. ..................
كانت تجلس تشاهد التليفزيون بشرود تام ، الي ان دخلت والدتها ومعها شخص يبدو انه شبا في اواخر العشرينات 
كريمه بأبتسامه وهي تمسك يد تلك الرجل : مش تباركيلي ياياسمينه ياحببتي ، ثم نظرت لزوجهاا تلك الشاب الصغير 
ياسمين بتعجب : اباركلك علي ايه ، ومين ده
رد عليها تلك الشخص بأبتسامه واسعه : جوزهاا 
كريمه بأبتسامه : رمزي جوزي ياحببتي ، الي كلمتك عليه 
ياسمين بغضب شديد : انتي بتقولي ايه ، انتي اكيد اتجننتي وظلت تصرخ في وجهها بشده ...... الي ان صفعتهاا كريمه 
نظرت لها ياسمين بكرهه شديد ، ثم تركتها وذهبت الي غرفتهاا والغضب والكرهه يسيطر عليها
.................................................. ...................
كانت تمسك في يدها جوز الهند وتشرب ما بداخله 
كريم بضحك : هههههههههههه ، كفايه خلاص مابقاش فيها حاجه 
فرح بطفوله : لاء لسا في شويه 
كريم بضحك وبدعابه : ماتيجي اركبك الفيل كمان ... 
فرح بطفوله : بجد ، هييييييييه يلا
كريم بضحك : ده انتي ما بتصدقي ، امري لله تعالي 
وعندما وصلوا الي احد الفيله 
فرح بخوف : لاء خلاص مش عايزه اركب ياكريم 
كريم بضحك : ماكان من شويه اه 
فرح بطفوله : لاء خلاص خلاص
كريم بضحك : متخافيش ياحببتي ، ده حتي بصي لطيف ازاي ، ثم بدء يقترب الفيل منها وينفض وجهه
فرح وتقف خلف كريم : يلا نمشي ياكريم
كريم بضحك شديد : وهو يمسك يدهاا ، ياخوافه 
.................................................. ......
في مكان اخر (كانت تجلس في حديقه منزلها والحزن يبدوا علي وجهه 
وفي تلك اللحظه تقدم نحوهاا شابا في اواخر العشرينات من عمره ، نظر لها نظره طويله ثم قال بأبتسامه : شيرين صح
شيرين بتعجب : باسم 
باسم بأبتسامه واسعه : ده انا قولت انك نستيني ، بس الحمدلله لسا فاكرني 
ظلوا يتحدثون سويا لبعض الوقت فقد كان باسم شخص لطيف ومرح جداا ...... الي أن جاء والدهاا وبأبتسامه : ازيك يا باسم ، حمدلله علي السلامه ياحبيبي
باسم : الله يسلمك ياعمو ، ثم جلسوا سويا يتحدثون معا ويقص عليهم سنين غربته ومافعل فيهم 
.................................................. .................
كانت تقف لتأخد بعض الطلبات لكي تقدمها للزبائن ، الي انا جاء احد من خلفها وقال : مستر شادي عايزك 
ذهبت اليه والابتسامه تعلو وجهها ولكن قد تحولت تلك الابتسامه الي أسي شديد، عندما بدء يسألها عن فرح ...
شادي : لسا متعرفيش حاجه عنها ياساره
ساره : صدقني يافندم من ساعة ما مشيت وانا مقبلتهاش تاني ، ثم بدأت تتذكر شئ (علي فكره هي كانت في كليه تجاره جامعه القاهره هو ده بس الي اعرفه ..... ثم أستأذنت منه وانصرفت
وفي قلبها الكثير من الحسره ، فهو الي اليوم لم يشعر بها ولا بحبهاا 
ساره بتنهد : فوقي بقي ياساره شادي عمره ماهيكون ليكي ولا انتي هتكوني ليه
.................................................. ........
كان يتحدث مع والدته لكي يطمئن عليها ، ثم ندهه علي فرح لكي تحادثهاا ..... الي ان رأها وظل ينظر لها بحب ويتأملهاا 
فرح بخجل من نظرته تلك ثم اخذت منه الهاتف بخجل شديد
فرح بحب : وحشاني اووي ياماما ، اخبار صحتك ايه اوعي متكنيش بتاخدي الدوا في ميعاده
امينه : ياحببتي متشغلوش بالكم بيا اتبسطوا انتوا بس
فرح :لو مكناش نشغل بالنا بيكي انتي هنشغله بمين 
امينه : ربنا يخليكوا ليا ياولادي ،يلا بقي ياحببتي لا اله الا الله
فرح بحب : سيدنا محمد رسول الله .....
كريم بحب وهو يحتضنها من الخلف : ايه الجمال ده ، انا كده بجد مش هقدر 
فرح بخجل وهي تبتعد عنه وتمسك بأحد الامشاط وتبدء بتسريح شعرها: سبني أسرح بقي شعري
كريم : طيب ما تيجي انا الي اسرحهولك ، هعملك تسريحه حلوه جربي
وبعد ان اخذ منها المشط ظل يمشط لها شعرها ولكن ..
فرح بضحك : هو انت كده بتسرحه ، ده انت طلعت فاشل ياكريم ، وقال ايه بكل ثقه اسرحهولك هات بقي اسرح لنفسي
كريم بضحك ويمسك وجهه ويصوبه نحو المرئه : بذمتك التسريحه مش حلوه ، بصي طيب ياختي ...
ثم نظروا لبعض وظلوا يضحكون ...... وبعد فتره من الضحك
امسك يدهاا وأطفئ الانوار .. 
.................................................. ........
يجلس مع ابنه عمه بمفردهم ، الي ان جاء في باله سؤال قرر ان يسأله لها
باسم : انتي ليه وفقتي علي خطوبتك لكريم ، مع انك واحده مثقفه ومتفرقش معاكي كلام الناس ولا الجرايد
نظرت له شيرين نظره طويله ، كأنها تبحث فيها عن أجابه لسؤاله 
وبعد فتره ...
باسم : كنتي بتحبيه !!
عندما سمعت شيرين تلك الجمله ، نظرت له بدهشه فهي الي الان لا تعرف هل كانت تحبه ام لااا 
الي ان جائت والدتها لتخبرها بأن العشاء جاهز وانا والدها وعمها في انتظارهم 
.................................................. .................
استيقظ من النوم فلم يجدها بجانبه ، نهض من فراشه وخرج للصاله ، وجدهاا تصلي ، وبعد ان انهت صلاتهاا رفعت يدهاا وظلت تدعو الله ان يديم عليهم تلك السعاده والحب وان يحفظ لها زوجهاا وان يصلحهم لبعض ويجعلهم رفيقين في الجنه كما انعم عليهم وجعلهم رفيقن في الدنياا 
كان ينظر عليها كريم بحب ، ثم جلس بجانبها وقبل رأسها
فرح بحب : انت صحيت ياحبيبي 
كريم بحزن مصطنع : علي فكره انا زعلان منك كده تصحي تصلي ركعتين القيام من غيري ، شكلك مش عايزانا نبقي مع بعض في الجنه 
فرح بأسف : صدقني كنت قايمه اصحيك ، عشان نصلي ركعتين القيام سوا ، بس قولت اصلي الاول ركعتين لله احمده فيها علي نعمه وفضله الكبير عليا ( ثم نظرت لكريم بحب 
كريم بحب وهو يمسك يدهاا ويحتضنها : برضوه تصحيني نصلي سوا ، ونحمده سواا ونرضيه سوا ، نعمل حاجه تقربنا منه سوا فاهمه يافرح 
فرح بحب : حاضر ياحبيبي 
نظل نبحث عنك أيهاا الحب ، وننتظرك 
ولكن لا نعلم أنك رزق من الله ، وما اجملك من رزق
فلتحفظ نفسك ايها القلب الجميل ، وانتظر رزقك 
فالله سوف يختار لك ساكنه ، ويبعثه لك
وحين تجده ستعلم حقاا ، بأن مشاعرك الجميله قد وهبت للشخص الذي تمنيه ، وستعلم ان صبرك وانتظارك لتلك الرزق كان امتحان لك لا اكثر ..... فلا تضعف ايها القلب وتذكر دائما (دقات القلب بالحلال صوتها اعلي واجمل )
كانوا يتجولون علي الشاطئ ويستمتعون بأخر يوم لهم في تلك المكان الجميل 
فرح بحزن : أحنا بكره خلاص هنسافر
كريم : معلشي ياحببتي ،انتي عارفه الشغل وغير اني سايب كل حاجه علي عمر ، بس اوعدك مش هتكون اخر مره وهنيجي تاني ، ثم قال لها بمرح : وكمان شكلك كده ياهانم ناسيه أن الدراسه بعد كام يوم وانا بصراحه عايزك تخلصي بفارغ الصبر عشان مافيش حاجه تشغلك عني فاهمه
فرح بحب : فاهمه يافندم
كريم بدعابه : احم احم ، مسيطر انا ياولاد ياسلام علياا
فرح بدعابه : بتقول ايه ياسي كريم هاا
كريم بضحك :ههههههههههه، هو انا اقدر اقول حاجه 
.................................................. ...............
كانت تشاهد تصرفات أمهاا ، وتشعر انها تري فتاه مراهقه ليست اما ، تراها وهي تجلس بجانب زوجهاا الذي يصغرها ب 20 عاماا يضحكون ويتثامرون أمامها بطريقه لا احد يتحمل ان يري امه هكذا، ظلت تنظر لهم بأحتقار شديد ثم قامت لتذهب الي غرفتهاا التي اصبحت تقضي معظم وقتهاا بيهاا .... وقبل ان تدخل غرفتهاا
رمزي:رايحه فين ياياسمينه ، ثم نظر لكريمه وقال : شكل وجودي مضايق بنتك ياكوكو ، انا قولتلك نتجوز ونسكن في شقتي أنتي بس الي اصريتي نعيش هنا
كريمه بحب قد لحس عقلها : متقولش كده ياحبيبي ، وكمان بيتي وبيتك واحد ولا ايه
رمزي بحب مصطنع : طبعا ياحببتي
كانت تقف ياسمين وتستمع الي حديثهم الذي اوصلهاا الي اعلي ذروه من الغضب ، نظرت لهم بغضب شديد ثم تركتهم لينعمواا باللحظات السعيده مع بعضهم فهي الان اصبحت عزول لهم
.................................................. .............
عمر بأبتسامه واسعه : حمدالله علي السلامه ياعريس ، ثم اقترب منه بهمس وقال : وشك بقي منور ، ومالك مبتسم كده
كريم بصوت خافت : مش هتبطل غلاستك ديه ابداا ، وكله هيترد ليك ماشي
عمر بضحك : ازيك يافرح ، حمدالله علي السلامه
فرح : الله يسلمك يا استاذ عمر
ذهبوا ثلاثتهم الي الفيله ، وعندما وصلواا 
كانت امينه تنتظرهم علي غير عادتها فهي دائما تجلس في غرفتها التي اصبحت تعشق الجلوس بهاا ولا تفارقهاا الا للضروره القصوي
فرح بحب وهي تنحني وتقبل يدها : وحشتيني اووي ياماما ، عامله ايه واخبار صحتك ايه
امينه بحب : انا بخير ياحببتي ، طول ما انتوا بخير وحولياا
كريم بحب ويقترب من والدته ويقبل جبينها ويدها: اخبارك ايه ياست الكل ، وليه تعبتي نفسك ونزلتي من فوق
امينه بحب : انا الحمدلله ياحبيبي ، وكمان هو انا عندي اغلي منكم عشان اتعبله ، يلا اطلعوا ارتاحوا اكيد جاين تعبانين من السفر
صعدوا الي الاعلي سوياا، وعندموا دخلوا غرفتهم ارتمت فرح علي السرير ونامت من التعب بدون ان تبدل ملابسهاا 
خرج كريم من الحمام : نظر عليها وأبتسم ، ونام بجانبهاا بعد ان ابدل لها ملابسهاا
.................................................. ..........
ذهبت له في شقته ، وبعد عده طرقات فتح لهاا 
شادي : ياسمين
ياسمين بحزن وهي تدخل : يااا ياشادي ، لدرجادي مبقتش فارقه معاك ، لدرجادي بتهرب مني ومش عايز تشوفني ، طب ليه انا عاملتك ايه ياشادي قولي ، ده انا سلمتك نفسي وسيبت نفسي ليك وعاملت كل حاجه غلط بس عشان ارضيك ، وفي الاخر بقيت مش عايزني وبتتهرب مني ،ومش طايق تشوف وشي
جلس شادي علي اقرب مقعد ثم امسك بسيجارته وبدء يدخن ثم قال بهدوء تام : ياسمين انسيني خلاص كل الي بينا انتهي ، انا وانتي ماينفعش لبعض فاهمه والاصح انا منفعش لحد 
ياسمين بدموع : يااا بسهوله كده بتقولي انسي ، طب وعدك ليا بالجواز كل ده كدب
نظر لها شادي لمده طويله ثم تنهد وقال : انا مش بتاع جواز ياياسمين ، والمفروض تكوني عارفه كده ماهو مش معقول اتجوز واحده سلمتلي نفسها بسهوله ، واديتني كل حاجه انا عايزها طيب اتجوزك ازاي وانا اخدت كل الي عايزه منك 
ياسمين ببكاء : يعني ايه ، انت كل ده بتضحك عليا ، وشايفني لدرجادي رخيصه ، طيب انا عاملت كده عشان بحبك وكنت عايزه ارضيك
شادي بهدوء تام : كل الكلام الي عندي خلص ، ويااريت تنسيني تمام 
ظلت تنظر له بنظره انكسار والم ، ثم اخذت ما تبقي لها من كرامه ورحلت وهي تشعر بأن الدنيا ضاقت عليها وكل ماكانت تحلم بيه قد انتهي وانتهت هي معه
.................................................. .................
كانت تركب بجانبه السياره ،وقبل ان يتحركوا 
كريم ويمسك وجهها وينظر لها بتفحص : شطوره ياحببتي بتسمعي الكلام 
فرح بابتسامه : اصلا انا مكنتش بحط ميك اب قبل ما اتجوزك ، يعني حطه دلوقتي 
كريم بأبتسامه : انا مش هحرمك من حاجه كل الي انتي عايزه تلبسيه ومن اغلي حاجه وحتي الميك اب حطي بس كله ده في بيتنا وليا انا وبس
فرح بحب وبابتسامه جميله : حاضر
ذهبت الي جامعتها فقد كانت تلك السنه أخر سنه لها
مي بحب وهي تحتضن صديقتها : اهلا بالناس الي خلاص نسيتنا
ثم قالت لها بدعابه : بس ايه الحلاوه ديه يابت
فرح بأبتسامه : ههههههههه فين بقي الحلاوه ما انا زي ما انا 
مي وهي تغمز لها : بس الابتسامه مش زي ماهي ،باركاتك ياسي كريم
فرح :ههههههههه ، طب يلا ياختي تعالي نشوف الجدول وبعد كده نقعد نغلس علي بعض
.................................................. ..........
البقاء لله يا أحمد شيد حيلك
احمد بحزن : ونعمه بالله يا اكرم
اكرم :غصب عني مقدرتش اجيلك ايام العزا ياصاحبي
احمد بابتسامه حزينه : ولا يهمك يا اكرم كفايه انك جيت وكمان ما انت اتصلت وعزتني
أكرم : انا عارف ان الوقت مش مناسب بس انا عايز اقولك علي حاجه
احمد : عارف يا اكرم انت عايز تقول ايه ، ان فرح اتجوزت بشمهندس كريم ، ربنا يسعدهم اصلا انا خلاص خطبت بنت عمي والدي الله يرحمه قبل مايموت كان موصيني عليها ما انت عارف بعد ما اهلها ماتوا وسبوها ابويا هو الي رباهاا ، ومن بدري وهو عايزني اتجوزهاا عشان يطمن عليها وقبل ما يموت بيومين كتبنا كتب الكتاب
اكرم بأبتسامه : مبرووك ياصاحبي ، انت هترجع امتا الشغل
احمد : ان شاء الله يومين وهاجي الشغل كتر خيره بشمهندس كريم اداني المده ديه كلهاا 
.................................................. ...................
مبروووك يابنت عمتي ، باسم برضوه عريس لقطه 
شيرين بضيق من اسلوبها تلك الذي اصبحت تكرهه فهي بدأت تشعر بأن رندا تحمل الكثير من الحقد ولكن لماذا كل هذا الحقد بداخلها : الله يبارك فيكي يارندا ، عقبالك
وفي تلك اللحظه دخلت والدة شيرين :يلا ياحببتي المأذون وصل ، ثم نظرت الي رندا عقبال ما افرح بيكي انتي كمان ياحببتي
رندا : تسلمي ياعمتو
كانوا يجلسون سويا بعد عقد قرانهم
باسم بتنهد: مبسوطه ياشيرين بأرتباطنا
نظرت له شيرين ولم تتحدث
باسم : يبقي لسا بتحبيه
شيرين مدافعه عن نفسها: هتصدقني لو قولتلك اني مبحبش كريم ولا كنت بحبه، الفتره الي فاتت كنت بفكر وبدورجوايا عن اجابه لسؤالك ، وصدقني انا لما وفقت علي ارتباطنا بالسرعه ديه وفقت بعد ما اتأكدت اني مكنتش بحب كريم انا بس كان عندي حب امتلاك وانانيه وعايزه كل حاجه تبقي لياا ، وصدقني أنا مش زعلانه من تجربه كريم انا مبسوطه عشان صارحني بأنانيتي ووجهني بالحقيقه ،ثم تذكرت رنداا وتنهدت بحزن
باسم وبعد تفكير طويل : طيب وكريم بالنسبالك دلوقتي ايه
شيرين : كان ومازال اخ فقط 
في الحياه ستصادف الكثير من البشر ، ستجد من يعترف بخطئه بحق نفسه وغيره وحق ربه اولاا ، وستجد من يكابر وينظر لنفسه دائما بأنه لا يفعل شئ ولا يؤذي احد ، ستجد من يفيق ويعترف بمعروفك معه ، وستجد اناسا مهماا فعلت معهم لن تتلقي منهم سوا نكران الجميل ، فلاا تتعجب من نفوس البشر
.................................................. ................
كانت نائمه بين احضانه ، ثم فجأه افاقت وبدأت تصرخ بشده
كريم بفزع وهو يفتح احد الانوارويضمها : مالك يافرح ، فوقي ياحببتي ده اكيد كابوس
فرح بخوف : مش عايزه افتح عيني ياكريم انا خايفه 
كريم وبدء يحتضنها بشده ويقرء عليها بعض أيات القراءن الي ان هدأت وبدأت تفتح عينيهاا
كريم بحب : انتي كويسه دلوقتي
نظرت له فرح بوجهه متعب : اه الحمدلله ، ثم بدء صوت اذان الفجر يعلو
كريم : طيب يلاا قومي عشان نصلي ، ثم ربط علي يدها بحب ان شاء الله خير متقلقيش 
.................................................. ..............
مش عارفه يامي ، انا خايفه الكابوس كان غريب ، تحسي ان كأنه حقيقه ، الافعه كانت بتخنقني جامد ، وكنت عماله انادي علي كريم وهو مش سامعني وكل مايجي يبص علي الصوت وينتبه ليا ، تيجي حاجه تبعده عني خالص ، وكأنها مش عايزاه ينجدني
مي لتطمئن صديقتها : ان شاء الله خير ياحببتي ، اقري الاذكار بس قبل ماتنامي واستعيذي من الشيطان كل ده اوهام من الشيطان متفكريش فيها ولا تخافي وسيبي كل امورك علي ربنا
فرح بحب : ونعم بالله
وبرغم كلام صديقتهاا وطمئنتها لها ، لكن كانت تشعر بالخوف الشديد
.................................................. ..........
كانت اول مره تذهب الي الشركه بعد ان تزوجت
وعندما دخلت الشركه اول من رأته هو احمد
احمد بأبتسامه حزينه : مبرووك يافرح 
فرح : الله يبارك فيك يا استاذ احمد
ثم قالت له بأسي : البقاء لله 
احمد : ونعم بالله
وبعد ان تركته وذهبت ، ظل ينظر عليها بحزن ولكن افاق وذهب لمتابعة عمله
كنت راندا تمسك احد الملفات ولا تعيرها اي اهتمام
فرح : ممكن ادخل لاستاذ كريم
رندا بتأفف : استاذ كريم عنده اجتماع بره الشركه، ممكن تتفضلي تستنيه هنااا 
جلست فرح معهاا في صامت دام لفتره 
رندا لتستفزها : مش غريبه واحد زي كريم الشاذلي يتجوز واحده زيك سوري يعني بنت ساعي،اه صح انا افتكرت ده اتجوزك عشان وصية عمه ممممممم بس تصدقي طلعتي شاطره واقدرتي تخلي الجوازحقيقي وقدام الناس كلها ، لا هايل بجد عرفتي تلعبيهاا كويس 
كادت أن ترد عليهاا فرح ولكن رن هاتفهاا فكان المتصل كريم
كريم : معلشي ياحببتي كنت في اجتماع بره الشركه 10 دقايق وهكون عندك ، ادخلي مكتبي واستنيني ماشي
فرح وهي تنظر لرنداا : حاضر ياحبيبي
وبعد ان انهت مكالمتها معه ، ذهبت لتفتح باب مكتبه وقبل ان تدخل
رندا : انتي رايحه فين ، ماقولت مستر كريم مش موجود
فرح لتستفزهاا : دخله مكتب جوزي ، اظن يعني ده من حقي ولا ايه يا انسه رندا
دخلت المكتب ، وتركت راندا يسيطرعليها الضيق والغل الذان امتلكوا قلبهاا 
رندا بغضب شديد : ماشي يافرح اما وريتك ، ثم تذكرت احمد وقالت (كارتك بقي محروق بس اكيد هلاقي كارت تاني العب بيه صبرك علياا مبقاش انا رندا الا مابهدلتك 
.................................................. ............
كانت تجلس في مكتبه وتنتظره ، ظلت تفكر في معاملة رندا لها لماذا تكرهها بتلك الشده ، فهي لم تفعل لها شئ ولا يوجد بينهم شئ ظلت شارده كانت تعطي ظهرهاا بالكرسي للخلف
كريم :سرحانه في ايه ،مين واخد عقلك ياهانم انطقي
فرح بخضه : حرام عليك ياكريم خضتني 
كريم بدعابه : حرام عليك ياكريم خضتني هههههههههه
فرح : هزر ، هزر 
كريم بحب : ومهزرش ليه ، وكمان قاعده علي كرسيا ده انتي دخله علي طمع
فرح بطفوله : اصل مريح اووي ، وبيمرجح
قالت جملتها تلك وظل كريم يضحك بشده ، وفي تلك اللحظه دخلت رندا عليهم ورأت منظرهم هذا 
رندا بأسف : اسفه يافندم ، ديه اوراق الحسابات الي حضرتك طلبتهاا
كريم : تمام يارندا ، ولو في اي اجتمع او حاجه دلوقتي الغيها عشان ربع ساعه وخارج تاني
خرجت رندا وهي تتمتم بقي بنت الساعي قاعده علي مكتبه ، بكره ترجعي للحواري الي انتي منها ده لولقيتي مكان يلمك اصلا
فرح : انت بتضحك علي ايه ، طب بذمتك انت مش بتتمرجح عليه
كريم بضحك وهو يقترب منها : بحبك ياطفلتي الصغيره، ثم قال لها بضحك : مش عارف لما نخلف مين الي هيبقي الاصغر ،انتي ولا ولادنا
فرح بطفوله : لاء هنكون في سن بعض يابابا ياحبيبي
كريم : قومي خلينا نروح مشوارنا ، وبعدين بيتنا بدل الفضايح الي ممكن تحصل هنا وانا مش مسئول
نهضت فرح سريعا وامسكت حقيبتهاا : لاا وعلي ايه يلا بينا ، ثم مسكت احد ذراعيه وتشبثت به 
نظر لها كريم بحب ، وخرجوا سوياا ،كانت رندا تنظر عليهم بحقد شديد ثم تنهدت بشده 
.................................................. ................
في مكان اخر وعالم اخر..
كانت تجلس امام قبر والديهاا وتقرء لهم القراءن وتدعو لهم
كريم بحب : يلا ياحببتي الشمس ابتدت تغرب
فرح : مش عايزه اسيبهم وامشي ياكريم ، وحشوني اوووي ، ثم بدأت دموعها تنساب علي وجنتيهاا 
كريم بحب : احنا مش اتفقنا بلاش بكي ، وكمان ياهانم انتي بنتي انا فاهمه وانا لسا عايش بتعيطي ليه بقي
فرح بحب : ربنا يخليك ليا ياحبيبي ، بس غصب عني ساعات كتير بحس اني محتاجاهم ، ثم نظرت له بحب :الحمدلله 
كريم بحنان وهو يمسك يدهاا ويذهبوا:اول طفل هنخلفه ان شاء الله هنسميه احمد وتاني طفل عبدالله وتالت طفل محمود
فرح بضحك : حيلك حيلك حرام عليك ، ليه شايفني ارنبه ، وكمان انا عايزه اجيب بنات
كريم بضحك وهو يتحرك بسيارته : ماهو الرابع بقي ان شاء الله بنوته ونسميهاا فرح
فرح بضحك : انت كده سميتهم كلهم ، ثم قالت بدعابه :علي فكره دول ولادي انا كمان يا استاذ
كريم بضحك : ما انتي هتسمي الخامس ياحببتي ، والسادس كمان ما انا مش هتنازل عن نص دسته
فرح بضحك :هههههههه ،انت بتهزر صح
كريم : وهزر ليه ، انا عايز كل سنه عيل العب بيه وافضل اضربه كده ويكونوا كلهم شبهك عشان لما اتخنق منك ههههههه اروح الطشه ، وقوله امك السبب ياحبيبي
فرح بطفوله : بقي كده ، ماشي ياكريم وشوف بقي مين الي هيخلف عيالك دور علي واحده تانيه بقي
كريم بضحك :توء توء ياحببتي ، انتي الي هتجبيهم ان شاء الله
وبعد ان كان الحزن يملئ قلب فرح علي فقدان والديها ، جعلها كريم بحديثه الملئ بالحب تنسي كل شئ ولا تفكر سوا بالاستمتاع بتلك اللحظه معه 
.................................................. ..................
كانت تجلس شارده وحيده ، كغير عادتها
فرح : استنيني شويه يامي ، رجعالك
ذهبت فرح لياسمين وقالت بحب : مالك ياياسمين ، فيكي ايه ياحببتي
ياسمين بتعجب : حبيبتك ، عايزه تفهميني انك بتحبيني 
فرح : انتي زي اختي ياياسمين وانا بعتبرك كده والله ، كمان هكرهك ليه
ياسمين بحده : ابعدي عني يافرح وسيبيني في حالي ، وكمان انا وانتي مش اخوات انتي ناسيه امي كانت مرات باباكي وبس وكل واحد راح لحاله 
ثم تركتها ياسمين وذهبت 
مي وهي تقترب من صديقتها: متزعليش يافرح منهاا ، ما انتي عارفاها وكمان ايه الي خلاكي تروحيلهاا ما احنا ياما بنتجنبها
فرح بحزن : انا مش زعلانه منها يامي ، انا زعلانه عليها ياسمين عمرها ماكانت كده ، انا حاسه ان فيها حاجه ، يارب فك كربهاا
.................................................. ......
ديه اوراق المنقصه الجديده ، وكل حاجه تمام مش ناقص غير انك تدرسهاا كويس وتقول بقي رئيك
كريم : تمام ، ثم نظر الي صديقه وقال بدعابه:بس مالك الايام ديه سرحان كده ، اوعي تكون بتحب من ورايا
عمربتنهد : احب ايه ياعم ، هو انا فايق 
كريم بضحك : ما انا كنت بقول كده الاول ،بس انا متأكد ان في بدايات حب جديد وقريب هفرح بيك وفيك
عمر بضحك : ههههههههههههه ، انا قايم امشي 
كريم بضحك :ههههههههههههه اهرب اهرب
خرج عمر من مكتب صديقه ، وذهب ليباشر عمله (وهو يتذكر تلك الفتاه فهل حقا احبهاا ام انها مجرد فترة وسينساها 
 كانت تجلس هي ووالدته يتثامرون ويضحكون
أمينه بحب : هههههههههه ، كفايه كده يافرح خلاص مش قادره من كتر الضحك
وفي تلك اللحظه دخل عليهم كريم وعلي وجهه ابتسامه جميله :ياسيدي ياسيدي ناس عماله تضحك ، وناس مطحونه من الشغل
امينه : ربنا يعينك ياحبيبي، ثم نظرت لفرح وقالت روحي يلا ياحببتي مع جوزك ساعديه عشان يغير هدومه وياخد حمام دافي 
ذهبت مع زوجها بحب ، جلس كريم علي السرير بتعب ومدد جسده
كريم بتعب : معلشي ياحببتي طلعيلي هدومي وحضريلي الحمام
فرح : من عنيا ياحبيبي 
بعد ان فعلت ما طلبه منهاا 
فرح : هروح حضرلك العشا
نظر لها كريم وابتسم ، وذهب ليأخذ حمامه 
.................................................. ..........
ام محمد : خلاص ياحنان متعيطيش يابنتي ، ان شاء الله ربنا هيشفهولك
حنان (وهي احد الخادمات): الدكتور بيقول ان العمليه لازم تتعمل في خلال اسبوع ، وهتكلف 50 الف جنيه انا مش عارفه اجيب الفلوس ديه ازاي ومنين ، ياارب ساعدني انا ماليش غيرك ، وبدأت تزداد في البكاء ثانية ، وفي تلك اللحظه دخلت فرح عليهم
فرح : حنان ممكن تحضري ، وقبل ان تكمل كلامها وجدت علامات الحزن والبكاء علي وجهه حنان
فرح بحنان : مالك ياحنان انتي كنتي بتعيطي 
حنان : ابدا يافرح هانم ، حضرتك عايزاني في ايه
ام محمد : اصل ابنها يابنتي عنده ثقب في القلب ياحبيت عيني ربنا يشفيه ، والعمليه لازم تتعمل خلال الاسبوع ده
نظرت فرح لحنان ووجدتها تبكي بأسي شديد 
فرح : سيبي كل امورك علي ربنا وهي ان شاء الله هتتحل قولي بس ياارب وتوكلي عليه ، ثم قالت لها بحب قومي روحي لابنك وخليكي جنبه هو محتاجك دلوقتي ، وياستي انا ان شاء الله هقول لكريم واكيد هما في الشركه بيتعاملوا مع مستشفي خاصه 
نظرت لها حنان بحب : ربنا يخليكي يافرح هانم
فرح بعتاب : تاني هانم ديه 
حنان : والله انتي طيبه اووي ، ربنا يجزيكي خيرويكرمك ياااارب 
فرح :طيب يلاا روحي بقي لابنك وخليكي معاه لحد مايخف
حنان : طيب احضرلك العشا لاستاذ كريم ، وبعدين امشي
فرح : ياستي انا هحضره ، متشغليش بالك 
نظرت لها حنان بأمتنان شديد ،ورحلت 
الداده : ربنا يبارك فيكي يابنتي ، هاتي انا أحضر العشا وانتي روحي ارتاحي
فرح بحب : لا ياحببتي روحي انتي خدي دواكي وارتاحي 
الداده : يابنتي وقبل ان تكمل اعتراضهاا
فرح بدعابه: احنا قولنا ايه ، انتي هتروحي ترتاحي وانا هحضره قولي (حاضر بقي 
الداده بضحك : ماشي ياستي ، تصبحي علي خير
.................................................. ......
اعدت لزوجها الطعام ، وجلست معه وهي مبتسمه
كريم : مش هاكل غير لما تاكلي معاياا 
فرح : والله اكلت انا وماما ياكريم ، وشبعانه كل انت ياحبيبي بالهنا والشفا
كريم بزعل مصطنع : يبقي مش هاكل بقي 
فرح بحب : حاضر
وبعد ان انهوا طعامهم ..
كريم بدعابه : ده اكل عصافير الي كنتي بتاكليه ده 
فرح بضحك : اعملك ايه انت الي غصبت عليا ، وانا مرضتش ازعلك
فرح بطفوله : بما انك جاي النهارده بدري ، تعال نقعد نتفرج علي اي برنامج مع بعض او اي فيلم او حتي كرتون 
كريم بضحك : هههههههههههههه كرتون ، ماشي ياستي
وبرغم تعب كريم وارهاقه في العمل ،جلس معاهاا ليشاهدوا احد البرامج المضحكه
كانت تضع راسها علي احد كتفيه وتضحك : هههههههههههه ، برنامج جميل اوووي ،ثم نظرت لوجهه وجدته بدء يتثاوب
فرح بحب : قوم ياحبيبي نام 
كريم بتعب : لا عادي خلينا ساهرنين شويه 
فرح : لاء كفايه كده عشان شغلك وجامعتي 
نظر لها كريم بحب وصعدوا الي غرفتهم 
.................................................. ...............
انت قولتلها كده ياشادي ، ده انا كنت فاكرك بتحبها
شادي وهو يدخن وبدء عليه السكر: احب مين يابني ، انا مش بتاع حب هي الي هابله
معتز : اصل ياسمين اكتر واحده فضلت معاك ، ده تقريبا سنه انا قولت اكيد بتحبها ، ده انت اكتر واحده قاعدة معاك كان اخيرها اسبوع وبالكتير شهر
شادي :سيبك من السيره ديه ، مش ناقص وجع دماغ ، صحيح عرفتلي حاجه عنها من صاحبك ده الي بتقول عليه دكتور عندهاا
معتز : اوبااا تصدق نسيت اكلمه ، بكره هكلمهولك
شادي بضيق : عايزك تنجز وتعرفلي اي حاجه عنها ، والايام الي بتروح فيها الجامعه وامتا كمان فاهم
معتز : فاهم ياكبيييييير
.................................................. ...............
ديه كل الملفات الي طلبتها يا بشمهندس عمر، اي اوامر تانيه
عمر: لاء يا احمد شكراا ، وقبل ان ينصرف احمد 
عمر: ممكن ثواني يا احمد عايز اتكلم معاك شويه
احمد بدهشه : خير يافندم
عمر:انا هكلمك كأخ لأخه وعايزك تجاوبني عن شكوكي ممكن 
نظر له احمد وانتظر ان يبدء كلامه ..
عمروبعد فتره من الصمت : انت كنت بتحب فرح يا احمد
نظر له احمد بحزن ولم يتحدث..
عمر: علي فكره يا احمد ، والي ناس كتير متعرفهوش ، فرح كانت مرات كريم قبل ما تيجي تشتغل معاكواا
نظر له احمد بصدمه : كانت مراته ، ثم بدء يتذكر منظرها وضيقتها عندما كانت تسمعهم وهم يتحدثون عنه وعن شيرين
احمد : طب ازاي وهو كان خاطب انسه شيرين
عمر بتنهد : ديه قصه طويله ، بس انا عارف انك راجل يا احمد وشخص محترم واكييد هتتفهم الموقف 
احمد بحزن : مقدرش اقولك اني نسيتها ، بس اكيد مبقتش متعلق بيها زي الاول لانها دلوقتي مش من حقي ولا انا من حقي افكر في انسانه متجوزه او اخون الانسانه الي انا مرتبط بيهاا، بس ممكن اسألك سؤال انت عرفت ازاي اني بحبها ، مع ان اصلا هي متعرفش حاجه
عمربأبتسامه : احنا شباب زي بعض ، واكيد بنفهم نظرات بعض 
في الحب 
احمد بأبتسامه حزن : يااا لدرجادي كنت مفضوح
عمر: مهما خبينا جوانا ، نظرة عينينا دايما بتفضحنا اول ما بنشوف الي بنحبه
نظر لها احمد وابتسم ، ثم رحل وهو ينوي ان يبدء حياة جديده مع ابنة عمه وينسي كل مامضي ويتمني لها السعاده 
.................................................. ...............
كان ينظر عليها بأعين متفحصه ، ويتطلع عليها بنظرات بذيئه
ياسمين بضيق : مش المفروض لما الست مرتك متبقاش موجوده ، يكون عندك دم وتخرج 
رمزي ببرود تام :واخرج ليه ، اما ممكن نقعد مابعض ياحلوه ونتبسط كمان 
ياسمين بحده وقد فهمت مايرمي له : ياااريت تتفضل تخرج ، ومتورنيش وشك غيرلما ماما تيجي 
رمزي بضحك : هههههه حيلك حيلك ياختي وبراحه علينا ، ثم بدء يقول بنعومه وهو يقترب منها : بس هخرج عشان خاطر عيونك ياقطه
وقبل ان تبتعد ياسمين عنه ، ابتعد هو وضحك 
رمزي بضحكه مستفزه : سلام ياحلوه ..
ياسمين بضيق : ربنا يسامحك ياماما ، علي الي عاملتيه فيا فيكي ، حاسه اني قربت ارتكب جريمه في الشخص الي لا يطاق ده 
.................................................. ...............
كان نائم علي رجليهاا ، وتلعب في خصلات شعره بحنان
كريم بأسترخاء شديد : حاسس اني مهدود، الصفقه الجديده بقيت واخده كل وقتي 
فرح : ربنا يعينك ياحبيبي، ويوفقك
كريم بحب ويمسك يدها ويقبلها : ربنا يخليكي ليا ياحببتي
فرح بتردد : كريم انا عايزه اطلب منك طلب ، او بالأصح خدمه هتعملها لحد وانا واثقه انك ياحبيبي مش هترفض
كريم وبدء يعتدل من جلسته تلك : قولي ياحببتي عايزه ايه 
وبدأت تقص عليه تلك الطلب 
كريم : طيب مقالتليش ليه ، علي العموم خليها بكره تروح المستشفي الخاصه بالمجموعه ، وانا هكلمهم يعملوا اللازم 
فرح بحب وهي تقبل خدهه : كنت واثقه ، ان حبيبي عمره ماهيتأخر علي مساعده حد 
كريم بحب وهو يلمس علي شعرها : طب وحبيبي الجميل مش محتاج حاجه مني ، انا عارفه الايام ديه مقصر معاكي ومش مهتم بيكي
فرح بحب : عارفه انك مضغوط في الشغل وانا عذراك ، وكمان انا هحتاج ايه ربنا يخليكي لياا 
.................................................. ...........
رندا : استاذ باسم شاكر مستني حضرتك بره 
كريم : طيب يارندا ، ممكن تدخليه
كريم بترحيب : اهلا اهلا ياباسم ، نورت ومبروك علي الخطوبه ربنا يتمملكم علي خير انا عارف انها جات متأخره بس اعذرني
باسم : ولا يهمك ،الله يبارك فيك 
كريم : اكييد جاي بخصوص المشروع الجديد 
باسم : انا جاي بخصوص حاجتين (الحاجه الاول هي فعلا بخصوص المشروع ، اما الحاجه التانيه فده بقي يااريت تقبل عزومتي علي العشا عشان نتكلم فيها
كريم بتفهم : ماشي ياسيدي ، نبتدي بالحاجه الاولي دلوقتي 
.................................................. ...........
في مكان اخر تماما ....
اعملي حسابك ، هتنزلي معايا مصر بعد شهر ،ومافيش نقاش
نور : هننزل مصر ليه ، ثم بدأت تفهم لماذا والدتها قررت النزول ثانيه
نور: ممممممممم ، طبعا اكيد ماجده هانم بتفكر في حاجه تخلي ابن أختها ومراته ينفصلوا
ماجده بغضب : بنت ، انتي ازاي تتكلمي معايا كده 
نور بضيق : بصي ياماما سفر ومش هسافر ، سيبي كريم في حاله ياشيخه حرام عليكي انتي ايه مبتحبيش تشوفي اي حد مبسوط في حياته 
قالت نور كلمتهاا هذه ، ثم انصرفت 
ماجده : اه يابنت الغابيه ، هتفضلي طول عمرك غابيه ، بس لو كنتي ضايعتيه من ايدك قبل كده ، انا مش هسمحلك تضيعيه تاني ، وانا المرادي الي هتصرف 
.................................................. ...
كريم بضيق : ازاي حصل الحريق ده ، افهم ايه وبتاع ايه اقفل انا جاي حالا
عمر بخضه : في ايه ياكريم ..
كريم بضيق : المزرعه حصل فيها حريق ، للمره التانيه 
عمر: انا قولتلك المره الي فاتت ، اكييد بفعل فاعل 
كريم : انا لازم اسافر دلوقتي المنصوره واطمن علي المحصول واشوف الموضوع ده
عمر: هتسافر حالاا ، طيب والاجتماع مع الشركه الفرنسيه 
كريم : احضره انت ، ياعمر معلش
.................................................. .......
ممممممم ، ديه المعلومات الي جمعتهاا عنهاا 
معتز : اي خدمه ياسيدي
شادي بأبتسامه : اخيرا عرفت اوصلك يافرح ، ماشي ياحلوه اما وريتك 
معتز : اشمعنا البت ديه هي الي شغلاك ، ايه شكل السناره غمزت ولا ايه
شادي بضحك : غمزت ايه يابني ، بس انت عارف لما حاجه بتعجبني لازم ادوقها واجربهاا 
معتز بضحك :هههههههههههههه ، ايوه بقي ياكبير هنيالك
شادي بصوت هامس : اشمعنا هو ، ما انا كمان لازم اجربك بس ياخساره سابقني (ثم بدء يتذكر يوم انا رئها تخرج معه من المطعم وتركب بجانبه السياره 
.................................................. .........
نورت ياكريم بيه المزرعه نورت 
كريم : ربنا يخليك ياعم حسن ، فين استاذ فهمي 
فهمي بخوف من رد فعل كريم : انا هنا يا كريم بيه ، صدقني يافندم وقبل ان يكمل كلامه
كريم بحده : المره الي فاتت انا سبتلك الموضوع ووثقت فيك ، بس المرادي انا بنفسي الي هشوف الموضوع ، ديه تاني مره في نفس السنه 
فهمي بخجل : الي تشوفه يافندم
ظل كريم يتابع المكان وينظر عليه بتعجب : ازاي النار وصلت للمخزن ، وفين المسئول عن المخزن 
فهمي : حصله شويه حروق ، وهو في المستشفي دلوقتي
كريم : ياخد اجازه ، ومرتبه شغال عادي ، وتكاليف المستشفي تدفعله مفهوم
فهمي : مفهوم يافندم ، احنا مبلغناش البوليس واستنينا حضرتك لما تيجي
كريم : تمام ،ثم التفت علي صوت احد الاشخاص
المنشاوي : اهلا اهلا بكريم باشا ، منور المزرعه كلهاا ، والمنصوره بحالها
كريم : اهلاا بيك يا منشاوي باشاا
المنشاوي : والله انا زعلت لما سمعت بالموضوع 
كريم : قدر الله وماشاء فعل
المنشاوي : بس معرفتوش ايه السبب 
كريم : والله لساا ، بس الحمدلله جات بسيطه 
المنشاوي : لو احتجت اي حاجه انا في الخدمه عن اذنك
انصرف المنشاوي ومعه احد رجاله
المنشاوي بضيق : الغبي قولتله في المخزن الكبير ، مش ده غبي
احد الرجال : متضيقش ياباشا نفسك ، المره الي جايه تبقي في المحصول
المنشاوي بضيق : اغبيه ، انا مش عايز مشاكل ، انا عايز بس اكرهه في المزرعه بمشاكلهاا لغايت لما يبيعها ، مش اروح في داهيه محصول ايه ياغبي ويبقي سين وجيم بقي
كريم بأسف : غصب عني ياحببتي سافرت فجأه ، معلش في شويه مشاكل في المزرعه وعلي بكره ان شاء الله هتلاقيني في القاهره
فرح : ماشي ياحبيبي ، خلي بالك من نفسك ومتقلقش علينا احنا كويسن ، وابقي طمني عليك 
وبعد ان انهي مكالمته ، وجد احد العمال يأتي اليه وينهج من الجري
العامل : عرفت يافندم مين ، الي كان ليه دخل في الموضوع 
.................................................. .......
ظل ينتظرهاا ولكن بدون جدوي ، الي ان رأي 
ياسمين بحب: كنت متأكده وواثقه اني مش ههون عليك 
شادي وقد نسي أمر ياسمين تمام : ازيك ياياسمين، عامله ايه
ياسمين بحب : وحشتيني اوووي ياشادي ، اوعي تبعد عني تاني
شادي :ياسمين احنا قولنا ايه بلاش تصرفاتك ديه ، لان كل حاجه بينا انتهت
ياسمين بضيق : اومال انت جاي ليه ، ها فاهمني
شادي : كنت جاي لواحد زميلي ، وماشي عن اذنك 
ثم ركب سيارته وانصرف وتركهااا وهي وسط ذهول تام من تصرفاته
.................................................. .............. 
كانت تتلملم في الفراش ، ثم بدأت تستيقظ
كريم : صباح الخير ياكسلانه 
فرح بثاوب: هي الساعه كام دلوقتي ، وانت جيت امتا من السفر
كريم ويلمس وجهها بحنان : لسا واصل ، وياستي الساعه 12 الضهر
فرح : ياخبر ، هو انا نمت كل ده 
كريم :وطبعاا مروحتيش جامعتك النهارده ، ما انتي قولتي بقي هو مسافر واغيب براحتي بس ماشي
فرح بضحك : ههههههههههه ، هو يوم واحد بقي ياكيمو متدقش
كريم : ثبتيني بس برضوه ،الدراسه وخط احمر مافيش تقصير فيها فاهمه 
فرح : حاضر ،صحيح عاملت ايه في المزرعه ، وعرفت ايه سبب الحريق
كريم بتنهد : اه عرفت السبب ، ثم نظر لها بحنان :متشغليش بالك انتي ، ممكن بقي حبيبي الجميل يطلعلي هدومي لغايت لما اخد شاور عشان اروح الشركه
فرح : حاضر
.................................................. ..............
كان ينتظر خروجهاا ، ثم بدء يتابعها ، الي ان رئها تدخل احد الاماكن 
شادي بتفحص وهو ينظر للمكان : ملجئ الاطفال 
كان يشاهدها وهي تجلس وتلعب مع الاطفال بروح برئيه ، ايعقل ان اكون احببتها وتعلقت بها ، لاا انا لا احب اي امرأه كلهنا عاهرات ،كان بين صراع كبير بين نفسه ، فقلبه يقول له : انت تحبها
اما عقله فيقول : كلهنا واحد فرح مثل امك مثل ياسمين مثل اي امرأه كلهنا خائنات
افاق من شروده عندما وجد احد الاشخاص يدخل نفس المكان ، نعم فأنه نفس الشخص الذي رئه مسبقاا 
العقل : ارئيت ، فاهي مثلهم 
ظل ينتظر خروجهاا ، وبعد فتره وجدها تخرج معه وهي مبتسمه وتمسك يدهه بحب ، ثم ركبت بجانبه السياره وذهبوا
شادي : طلعتي زيهم يافرح ، وانا الي كنت ابتديت اضعف ليكي ، فعلاا كلكم زي بعض حتي لو تصنعتوا البرئه 
.................................................. ...........
ديه طلعت روحي ياماما عشان تيجي الست هانم 
امينه بعتاب : ليه كده يامي ياحببتي 
مي بأسف : والله ياطنط مش بقدر أطلع كتير عشان ماما مسيبهاش لوحدها ، بعد ما اخويا سافر 
امينه : ربنا يرجعهملكم بالسلامه ياحببتي، انا عرفت من فرح انه مهندس واكيد الف شركه تتمناه ، ليه الغربه بس
مي بأسف : للأسف ياطنط منها لله بقي ، هي السبب كرهته في البلد كلهاا وخليته يسيبها مع انه كان بيكرهه الغربه وكان شغال هنا في شركه محترمه ، بس هنقول ايه نصيب
امينه بأسف : لدرجادي كان بيحبهاا
مي : للاسف اه ، ومازال ، زمانها دلوقتي اتجوزت وخلفت كمان الحكايه ديه من 5سنين ، كنت بشوف ديماا الفرحه في عينيه بس دلوقتي كلها الم وحزن 
امينه بأسف : ان شاء الله ربنا يعوضه بأحسن منهاا 
مي بتمني : يــــــــــــــاربـــــــــــــ
في تلك اللحظه دخلت عليهم فرح : وهي تحمل اكواب العصير
وبعد ان قضوا اليوم سوياا ..
مي وهي تنظر لساعتها : يااا ده انا اتأخرت اوووي ، ثم نهضت من مكانهاا لكي ترحل 
وفي تلك اللحظه جاء كريم ومعه.........
وقبل ان ترحل مي ..
كريم : ازيك يا انسه مي
مي : الحمدلله بخير ، عن اذنكم
رحلت مي وكانت خلفهاا فرح تودعهاا
دخل كريم وعمر المكتب ، ليتابعوا بعض اعمالهم
كريم : ايه يابني انت فين ، مالك سرحان كده ركز
عمر : هاا معاك اه ، كمل 
.................................................. ...
بعد ان انهي عمله ، صعد الي غرفة زوجته وجدهاا تمسك احد كتابهاا ونائمه
كريم بحب وهي يعدل من نومتهاا ويحكم عليها الغطاء ثم قبل جبينهاا ، ولكن
فرح بتثاوب : خلصت شغلك انت وعمر
كريم وهو يبدل ملابسه : اه ياحببتي ، معلشي مكنش قصدي اصحيكي ، ثم جلسا بجانبها وضمها اليه بحنان 
كريم بهمس : علي فكره وحشتيني اوووي 
فرح : ياسلام ما انت ديما مشغول عني ، انا ابتديت اغير من شغلك بجد
كريم بضحك : يااا ده انتي شكلك معبيه وسكته ، ثم بدء يقترب منها بحنان ووضع قبله رقيقه علي شفتيهاا 
.................................................. ...........
كانت نائمه في فراشهاا ،وفجأه فتحت عينيهاا وجدته امامها
ياسمين بذعر وهي تغطي نفسها : انت بتعمل ايه هنا ممكن تفهمني
رمزي بنظرات خبيثه : مالك كده اتخضيتي ياحلوه
ياسمين : عارف لو مطلعتش من اوضتي حالا ، هصرخ فاهم اطلع بره
رمزي بنظرات متفحصه : طب براحه طب ، بس بكره تقع ياجميل
وبعد ان تركها وذهب ،قامت تغلق الباب خلفه بالمفتاح
ياسمين ببكاء : هو ايه الي بقي يحصلي ده ، وظلت تبكي بحرقه مريره
.................................................. ............
فرح
نظرت فرح له بأستغراب تام الي من ينده عليها ، نعم هو
شادي : اظن ، انك لسا فاكرني 
فرح : افندم يا استاذ شادي
شادي وهو يمسك يدها بقوه: عايزك
فرح: انت اتجننت سيب ايدي 
شادي : قدامي ياحلوه بدل ما افضحك هناا ، واظن انك قدام شركه المحروس حبيب القلب 
ظلت تنظر فرح حولهاا ، لكي تري احد تستنجد بيه ولكن لا احد
فرح : انت عايز ايه ، اظن انا سيبت الشغل عندك من زمان
شادي ببرود تام : سبتيه بعد ماسرقتي فلوس من المطعم ، لتيجي معايا بالذوق بدل ما اجيبك بالبوليس فاهمه
فرح ببكاء : حرام عليك ، انا مأخدتش حاجه ،سيبني بقي في حالي ياشيخ
شادي وبدء قلبه يضعف اليها ولكن : هتيجي بالذوق ولا هبلغ عنك
فرح وتنظر لهاتفها الذي يرن وكان المتصل كريم ، ظلت تنظر علي اسمه الي ان انقطع الاتصاال، ثم عاود الاتصال ثانيه
شادي : ماتردي 
فرح : ايوه ياكريم ، معلش ياحبيبي مش هقدر اجي اصل تعبت فجأه وروحت علي البيت علطول
كريم : مالك ياحببتي ، انتي كويسه 
فرح : اه متقلقش ، معلش هقفل دلوقتي عشان مصدعه 
كريم : ماشي ياحببتي ، هتصل بيكي تاني عشان اطمن عليكي ، وانتي استريحي دلوقتي ولو حسيتي بحاجه اتصلي بيا
فرح :حاضر
وبعد ان اغلقت معه ، وجدت شادي ينظر لهاا وقال
شادي : ممممممممممممم ، بقي حبيبي القلب الي كنتي بتكلميه ،بس مش موضوعنا 
فرح بخوف :الله يخليك سيبني في حالي ، والله انا ما اخدت حاجه 
شادي : اومال مشيتي ليه من المطعم فجأه ، ثم نظر حوله وجد بعض الموظفين يهمون بالخروج
وقال : لو حابه نتكلم هنا ماشي ، مافيش مشكله .. ثم اقترب منها ليلمس وجهه
فرح بحده : قولتلك ميت مره ابعد ايدك فاهم
شادي بضحكه مستفزه : ههههههه ، متعمليش عليا الخضره الشريفه ، ماشي ياحلوه
فرح : خلاص انا هجيلك المطعم بكره ، سيبني امشي ارجوك 
شادي :ههههههه ، خايفه يشوفك 
فرح : ارجوك ، وصدقني بكره هاجي
شادي : هستناكي بكره ، ومش عايز اقولك هعمل ايه بكره لو مجتيش ، اكيييد انتي عارفه
ثم تركها ورحل ، وهي لا تعلم كيف اجتمعت بهذا الشخص ثانيه ،وماذا يريد منهاا 
.................................................. ...........
مش عارفه يامي ، قوليلي اعمل ايه انا بجد مش عارفه هو عايز مني ايه وليه ظهر في حياتي ، ده بيتهمني اني سرقت فلوس
مي : اهدي كده ياحببتي ،سيبك منه الي عايز يعمله يعمله ، ده شكله عايز يشتغلك
فرح ببكاء :مش عايزه اسبب مشاكل لكريم يامي ، يارتني مكنتش اشتغلت في المطعم ده
مي : وانتي خايفه ليه ، ماكريم عارف انك كنتي بتشتغلي
فرح : انا مش مطمنه يامي ، حاسه ان في حاجه ناوي عليهاا
مي بحب : بكره نروح انا وانتي نشوف عايز ايه ، مع ان رئي اننا نقول لكريم وهو يتصرف معاه
فرح : لاء كريم لاء 
مي : خلاص ياحببتي ، بطلي عياط بقي
فرح وبدأت تمسح دموعهاا : انا هقوم امشي ، بدل ما كريم يجي وميلاقنيش 
.................................................. .......
فرح فين ياداده
ام محمد : ديه جات ياحبه عيني من بدري ، وكان شكلها تعبان حتي مرضتش تتغدا ودخلت نامت
كريم بقلق وهو يصعد اليها :ماشي ياداده
كانت شبهه نائمه ، تفكر كيف تفعل ماهذا الشخص هل تخبركريم عن تلك الشخص ام تظل صامته 
كريم بحنان وهو يلمس شعرها ويتحسسها : فرح حببتي اصحي ، طمنيني عليكي
فرح وبدئت تعتدل من نومتها: متقلقش عليا ياكريم انا كويسه
كريم : بجد ، انتي كويسه ، لو فيكي حاجه ممكن اتصل بالدكتور
فرح : والله ياكريم ، انا كويسه متقلقش ياحبيبي ، ثم اقتربت منه ووضعت راسها علي كتفه واحتضنته بقوه
كريم بأبتسامه وهويمرر يده علي ظهرها :مالك يافرح ، حد ضايقك بحاجه 
فرح :صدقني مافيش حاجه 
كريم بحب وهو يمسك وجهها بكفيه : طيب يلا قومي ياحببتي عشان تاكلي 
فرح : حاضر
.................................................. ...............
باباك تعبان اوووي ياشادي ، لازم تيجي يابني ، انا محتاجاك
شادي بفزع : هو عامل ايه دلوقتي
والدت شادي (سلوي ) : دخل في غيبوبه ومش عارفه هيفوق امتا ، انا عارفه انك بتكرهنا بس احنا محتاجينك يابني 
بعد ان انهي مكالمته مع والدته ، ظل ممسك بهاتفه وينظر عليه بشرود
معتز : مالك يابني ، اخدت بعضك وطلعت بره ترد علي موبايلك ، ايه موزه جديده ولا ايه وخايف عليها مننا هههههه
شادي بضيق : بابا تعبان اوووي ، لازم ، اسافر علي اول طياره لفرنساا
.................................................. ...........
بعتذر بجد ياباسم ، بس صدقني حصلت شويه ظروف اضطرتني اسافر 
باسم : ولا يهمك ، المهم انك بخير
كريم وبعد ان طلب فنجان قهوه اليه : ها ياسيدي ايه بقي الحاجه الي كنت عايزني فيها
ظل باسم صامتا لفتره ثم قال :بابا حكالي ، عن سبب خطوبتك من شيرين ، بس فعلا هو ده كان السبب بس ولا في حاجه تانيه ياكريم
كريم : بص ياباسم ، هتصدقني لو قولتلك اني حاسس بالذنب من ناحيه شيرين كان ممكن اننا نحل الموضوع بطريقه تانيه ، بس انت عارف سخافه المجتمع الي عايشين فيه بس برضوه احنا عالجنا الموضوع بطرقه غلط ، بس صدقني هو ده كان السبب مش اكتر
باسم :شيرين كلمتني كتير عنك ، ثم قال مبتسما انا بدئت اغير منك الصراحه
كريم : علي فكره شيرين انسانه هايله ، بس هي محتاجه حد يوجهها مش اكتر ، صدقني انا اتبسطت جدا بموضوع ارتباطكم انتوا الاتنين تستهلوا كل خير
باسم :بحيث كده احب اعزمك انت والمدام علي حفله جوازنا 
كريم : بالسرعه ديه ، بس بجد مبرووك
باسم : الله يبارك فيك
كريم : هتستقر في مصر بقي ولا ناوي تسافر تاني
باسم بأبتسامه واسعه : لاء هسافر تاني ، اتا اتعودت خلاص علي الحياه هناك
كريم : ربنا يوفقكم في حياتكم
.................................................. ...............
مي : هتروحي !!
فرح : لاء مش هروح ، والي عايز يعمله يعمله ،انا مقدرش اخون ثقه كريم ، ليا رب اسمه الكريم وهو عالم اني مظلومه ومسرقتش
مي وهي تربط علي كتف صديقتهاا : متقلقيش ياحببتي ، مافيش حاجه ان شاء الله هتحصل
فرح : انتي بتبصي علي مين ، ثم نظرت فرح لتلك الشخص الذي تنظر عليه صديقتها
فرح : خايف اروح اشوفها تاني واتكلم معاهاا ، تصدني وتفهمني غلط 
مي : مالناش دعوه ، تلاقيها متخنقه مع واحد صاحبها
فرح بعتاب : مي 
مي : استغفر الله العظيم ، طيب يلا بينا عشان نروح
.................................................. ..........
تعالي يافرح ياحببتي سلمي
فرح بأستغراب وهي تمد يدها لتسلم علي تلك السيده التي يبدوا عليهاا الكبرياء : اهلا بحضرتك
امينه : ديه ماجده اختي ، الي حكتلك عنهاا
ماجده بكبرياء : انتي بقي فرح ، ممممممممممممممم تمام
امينه وقد علمت بأن ختها لن تسكت الا وان تحرجهاا فأرادت ات تبعدهاا: روحي ياحببتي ارتاحي ، اكيد انتي جايه تعبانه
استأذنت فرح منهم وعين ماجده مصوبه ناحيتها
ماجده بأحتقار : هي ديه بقي فرح ، وقعتوا عليها منين ديه
امينه : ماجده لو سامحتي ، البت غلبانه ومش هتستحمل كلامك ده ، وابني حر في اختياره فيااريت بلاش مشاكل مع كريم
نظرت ماجده لاختها بصمت ، وشعرت بأن الحرب مع تلك الفتاه لن تأخد وقت ومجرد جوله واحده وستحصل علي ما تريد
.................................................. .........
كانت تخرج من المرحاض، وهي تشعر بالتعب من معدتهاا
كريمه : مالك ياياسمين
ياسمين بتعب : شويه برد ، مش اكتر ، هروح ارتاح
رمزي: كوكو حببتي ، تعالي عايزك
كريمه بدلع : ثواني بس ياقلبي وجيالك
ياسمين : روحي ياكوكو هانم ، للمحروس جوزك متشغليش بالك بيا
ثم تركتها ياسمين وذهبت الي غرفتها ، واغلقت عليهاا الباب جيدا
ياسمين بخوف : ياللهووي لو الي في بالي صح ، ثم بدئت تبكي 
.................................................. ..........
كريم : ازيك ياخالتو حمدالله علي السلامه 
ماجده : الله يسلمك ياحبيبي ، ثم قالت بعتاب كده ياحبيبي متسألش علياا ، يعني عشان انت ونور سبتوا بعض تنسي خالتك حببتك
كريم : معلشي ياخالتو ، انتي عارفه الشغل بقي 
عن أذنك
ماجده : اتفضل ياحببتي
أمينه : هتروحي شقتك ، ولا هتباتي معانا النهارده
ماجده بزعل مصطنع : ايه يا امينه ، انتي عايزه تخلصي مني ولا ايه 
امينه وهي تفهم تصرفات اختها تمام : مش قصدي ياماجده ، انتي منورانا ياحببتي 
.................................................. ....
كريم وهو يحتضنها من الخلف : مراتي قمر ياخواتي 
فرح وهي تلتف اليه : جيت امتا ياحبيبي 
كريم بحب : من ربع ساعه ، بس روحت اسلم علي خالتو
فرح بغيره : مامت نور
وقد أحسا كريم غيرتها : نور مين ، انا معرفش لغير 2 ستات بس واحده اسمها امينه ، والتانيه اسمها فرح ، ثم قال بدعابه : تعرفيهم يافرح
فرح بضحك: ياسلام 
كريم وهو يقترب منها اكثر ثم طبعه قبله علي خدهاا : وحياتك ياجميل
.................................................. ..............
مش قولتلك يابنتي ده شكله حد فاضي وبيستعبط عشان يلعب بأعصابك شويه ومنه يتسلي بيكي ، اه عدي يومين ومحصلش حاجه
فرح بقلق : تفتكري انه هيسبني في حالي 
مي :يابنتي متقلقيش ، احكيلي بقي عن الضيفه الجديده
فرح : مش عارفه يامي ، بتكرهني ليه مع اني والله بكلمها بكل ذوق ، وهي متعرفنيش اصلا عشان تعاملني بالكرهه ده
مي : اكييد ،عشان اخدتيه من بنتها ، مش عارفه الناس ديه مريضه كده ليه ماكل شئ نصيب
فرح بأسي : حاسه ان الدنيا مستختره عليا افرح يامي
مي لكي تخرج صديقتها مما هي فيه : بقولك ايه لاما والاطفال وحشوني اووي ما تيجي نروحلهم 
فرح : ياااريت ، لما بلعب معاهم واشوف ضحكتهم بنسي كل حاجه 
.................................................. ......
اتفضلي يامدام ، ديه نتيجه التحليل
ياسمين بقلق وهي تري النتيجه : حــــــــامل
ها ياحببتي جاهزه
فرح بتردد : هو انا لازم اجي معاك 
كريم : طبعا يافرح ،انتي مراتي ووجودك جانبي في اي مناسبه شئ بيفرحني
فرح بحب :كريم ، انا بحبك اوووي
كريم بحب : وانا بعشقك
ماجده وهي تستمع لحديثهم : اتسهوكي ياختي اتسهوكي ، بس يا أنا يانتي يابنت الساعي 
.................................................. ...........
الي صحيح ياكوكو ، هي بنت جوزك متجوزه واحد بن ولاد الذوات ، انا سمعت انه غني اووي وعنده فلوس متلتله ، ايه مش هينبنا من الحب جانب
كريمه وهي تلوي فمها : من غبائي ، اني طردتها كنت فاكره هتترمي في الشارع تشحت ، بس في الاخر اتجوزت واتستت ومش اي جوازه 
رمزي : طب ماترجعي المايه لمجاريهاا ياحببتي ، واه نستفيد برضوه من جوزهاا بدل الفقر ده
كريمه بتفكير : تفتكر بعد الي عاملته فيها ، هتعبرني بس اه نجرب
رمزي : احبك ياكوكو ياجامد انت
كريمه بضحكه خليعه :هههههههههههههههه ، بس وطي صوتك البت تسمعنا
اما ابنتها كانت تجلس في غرفتها ،وحيده منكسره لا تعرف اتلوم نفسها ام تلوم والدتها التي كانت دائما تحثها علي ايقاع احد اولاد الذوات للزواج منه
.................................................. .......
في احدي حفلات الزفاف الراقيه ، نعم انها حفله زفاف شيرين علي باسم ، كانت الحفله في غايه الجمال والاجمل هي روح العروسين ، فقد تغيرت شيرين كثيرا واصبحت انسانه اخري ولا تسألوني كيف ،( أنك لا تهدي من احببت ولكن الله يهدي من يشاء(صدق الله العظيم 
وقفت فرح بجانب زوجها ، الذي لم يتركها لحظه بمفردهاا 
وفي فتره جاء اليهم عمر 
عمر: ازيك يافرح 
فرح : الحمدلله
كريم بدعابه : كله بيتجوز الا انت ، نفسي اخلص منك
عمر بضحك: الله يرحم ، بلاش انت
كريم وهو يمسك يد زوجته بحب ويقبلها : متصدقهوش ياحببتي ، انا بس كنتي مستنيكي انتي 
كانت رندا تقف من بعيد ، وتري علامات الابتسامه علي وجهم وتغلي من الحقد 
شادي فين يامعتز ، انا عايزاه ضروري ، قولي فين متكدبش عليا 
معتز : سافر لاهله ياياسمين ، والده تعبان جدا
ياسمين بحزن: متعرفش هيجي امتا 
معتز : صدقيني معرفش ، بس اكيد لما يطمن علي والده
ذهبت ياسمين ، وهي لا تعلم كيف ستتصرف في تلك الورطه التي اوقعت نفسها فيها ، فهي من رخصت من نفسها وها هي النتيجه
جلست علي اقرب مقعد ، وظلت تشرد في حياتها القادمه 
.................................................. .....................
احنا رايحين فين ياكريم ..
كريم : هتعرفي بعدين ، ثم امسك يدها بحنان شديد وقبلها
فرح بحب وهي تحتضن كفه : بحبك اووي ياكريم ، ولو فضلت اقولك بحبك مش هقدر اوصفلك بحبك قد ايه ، توعدني ياحبيبي ان عمرك ماهتسبني
كريم وهو يضع يده علي فمها : هوووس بتقولي ايه ، فرح انا معرفتش الحياه وجمالها غير بيكي يبقي ازاي اسيبك انتي روحي يافرح ، عارفه نفسي في ايه دلوقتي وبتمناه من ربنا
فرح : ايه ياحبيبي
كريم : نفسي اجيب طفل منك اوووي ، عايز اكون بابا 
فرح بحب : ان شاء الله 
كريم : طيب يلا عشان احنا وصلنا 
دخلوا سوياا الي احد مطاعم الفنادق الجميله الراقيه الذي كان مخصص لهم فقط 
كان المطعم مزين بالبلاين وبأضواء الشموع والزينات الجميله
كريم بحب : كل سنه وانتي طيبه يااحلي وارق واجمل انسانه عنيا شفتها
فرح ودموعها بدأت تتساقط: تصدق انا قربت انسي ، اليوم الي اتولدت فيه ، بس انت عرفت منين
كريم بحنان وهو يمسح دموعها بأنامله : مش عايز اشوف دموعك فاهمه ، ثم أمسك يدها واجلسها علي احد المقاعد وجلس هو في المقعد المقابل وظل يتاملها بحب 
فرح بخجل : بتبصلي كده ليه
كريم : مش عارف ، كل يوم بحس اني بتعلق بيكي أكتر ، وبحس بجد اني كنت غبي لما عرضت الجواز عليكي واتجوزنا بالطريقه السخيفه ديه ، ثم تذكر عمه وقال (عمي كان فاكر انه بيظلمني تاني قبل ما يموت ، ميعرفش انه بوصيته ديه خلاني احب واتجوز ك انتي يافرح يافرحة عمري ، ثم اخرج من جيبه خاتما الماسا رقيقا ذات الفصوص الزرقاء والبسه لها ، ثم طبع قبله حانيه رقيقه علي يدهاا
كانت تنظر لكل هذا باعين دامعه ، رغم حرمانها من اشياء كثيره في حياتها ، ولكن عوضها الله واهداها زوجا حنونا يفعل كل ما بوسعه لأرضائها وبرغم ان زوراجهم كان مجرد صفقه فقد تحول كل شئ وكأن القدر يقول لهم أردت ان أجمعهم بتلك الطريقه ، ثم أبدء في تنفيذ لعبتي وهي ايقاع كل منكم بحب الاخر 
كانت تجلس في حجرتهاا ، وعندما سمعت صوت سياره نهضت سريعا ، ونظرت من شرفة غرفتهاا ، كان يبدوا عليهم السعاده الشديده ، ظلت تنظر عليهم وبالأاخص عليها هي بالحنق الشديد والكرهه فهي لا تريد ان تري تلك السعاده والحب في عينيهم هذا سيجعل الخطه صعبه لكي تبعدهم عن بعض وهي تريد ان تفرقهم بأسرع وقت ودون رجعه 
ماجده بابتسامه تداري حقد شديد: حمدالله علي السلامه ياحبايبي ، اتبسطوا طمنينواا 
كريم وهو ينظر بحب لفرح : اه ياخالتو
ماجده : بس اتأخرتوا اووي ، كل ده في الفرح
كريم: اصل بعد الفرح كنت في مشوار انا وفرح 
ماجده وقد لمحت تلك الخاتم الذي يبدوا عليه الاناقه ولمعته تدل انه جديدا : طيب ياحبيبي اطلعوا ناموا بقي ، اكييد تعبانين
صعدا وهو يحتضن زوجته ويضمهاا اليه بحب ، ولا يعلم أن خلفه عيون تراقبه لكي تبعد عنه تلك الحب والسعاده ، عيون لا هما لها سواا التفرقه ، والحصول علي ما تتمني حتي لو لزم الامر تدمر حياه اناسا لاذنب لهم سوا أن القدر جمعهم وقربهم من تلك الاشخاص
فحقا أنت عجيب ايها الانسان ، تبحث عن السعاده لنفسك فقط حتي لو علي حساب الاخرين ، فكل ما يهمك نفسك فقط ، تلك النفس الاماره بالسوء لن تنفعك عندما تحصل علي ما تريد ويضيع منك اغلي ما تملك (من قلب نقي ليس خبيث ملوث كما فعلت به يا ليته بقي كما ولدنا به
.................................................. .................
فرح بحنان : مالك ياياسمين ، حاسه انك بقيتي انسانه تانيه ، والله انا بس عايزه اطمن عليكي قوليلي لو بأيدي اساعدك واخفف عنك قوليلي
ياسمين بنظره انكسار: عايزه تفهميني يافرح ، انك نسيتي كل الي ماما عملته فيكي ، وجايه تواسي بنت الست الي رمتك في الشارع واخدت حقك ومرحمتكيش وانتي بتترجيها تعيش خدامه عندها ، ولا انا الي كنت بجرحك بالكلام وبخليها تشتمك وتضربك ، نسيتي لما خليتها تتهمك بالسرقه ، نسيتي كل حاجه بالسهوله ديه لو واحده في مكانك عمرها ما هتنسي وهتحاول تنتقم ، نفسي أفهم انتي ايه طيبه ولا بتمثلي علينا ، اصل مافيش حد بالطيبه ديه دلوقتي ، ثم تركتها ياسمين وذهبت
فرح بتنهد : هي الطيبه دلوقتي بقوا يشفوها تصنع ، ولا هي بقيه عمله نادره
نسامح وننسي ، ونغفر لمن أخطئ في حقا ، ليس لأننا ملائكه فنحن بشراو أننا معدوم الاحساس ، ولكن عندما نري رب الكون يعوضنا لا نفكر في اي شئ فكيف نفكر او نحمل شئ بداخلنا وقد عوضنا الله بفضله ، فلنتركك ايها الظالم تفعل كل ما تريد فعله ، فاللكون ربا كريم منصفاا ، لا يظلم أحد 
.................................................. .............
وقفت امام تلك المنزل الضخم ، ظلت تنظر عليه وتتأمله بأعين قالصقر ظلت تنظر وتتأمل كل شئ ، ثم بدأت تتضع يدهاا علي زر الجرس
كريمه : فرح هانم موجوده
الخادمه : لاء يافندم ،وفي تلك اللحظه أتت ماجده وهي تنده علي الخادمه 
ماجده : مين الي عايز فرح
الخادمه وقبل أن ترد عليهاا ، دخلت كريمه وبأعين متفحصه للمكان : انا ياهانم ، هو حضرتك والدت المحروس
ماجده بأقتضاب : انتي عايزه فرح ليه ياست انتي 
كريمه : يا ندامه ، نسيت أعرفك بنفسي ، انا مرات ابوها وفي مقام امهاا 
ماجده بقرف : انتي مرات باباها ، وعايزه ايه ياست انتي 
كريمه : قال عايزه ايه قال ، واحده جايه تسأل علي بنت جوزهاا 
ماجده : طب يلا يلا من هناا ، لما تبقي تيجي هنقوللها تروحلك الحواري بتاعتكم ،ثم تركتها وانصرفت وهي تأمر الخادمه بأن تطرد تلك السيده
ماجده بضيق : كان ناقصنا أهلك البيئه انتي كمان 
.................................................. ..................
مالك ياحببتي من ساعه ماجيتي ، وانتي مش طايقه نفسك
كريمه بضيق : اسكت انت بالذات ، بسببك اتطردت واتهنت من حتت ست مغروره معقده 
رمزي : يعني ماقبلتيش بنت جوزك
كريمه بضيق : لاء ياخويا مقبلتهاش ، ومش عايزه اشوف وشهاا ولا وش حد من الناس الزباله ديه
رمزي : اهدي ياكوكو بس ، مالكيش دعوه بالست ديه خلينا مع بنت جوزك بكره نتنغنغ
كريمه بضيق : رمزي ، اقفل علي السيره ديه ، وكمان خد هنا فين المطعم الي قولت هتفتحه انت كنت بتكدب عليا يارمزي شكلك
رمزي بأرتباك : اخص عليكي ياحببتي أنا اكدب وعلي مين مراتي حببتي ، بس مجرد وقت ياحببتي ، ثم امسك يدها بحب واخذ يقبلهاا وهو يسمعها بعض الكلمات التي تجعلها تخضع وتلين له
.................................................. ...................
استني عندك
فرح: افندم 
ماجده : يااريت تاني مره لما تحبي تعزمي اهلك البيئه ، يبقي بره البيت أحنا مش ناقصين كلام من حد 
فرح باستغراب : اهلي مين 
ماجده : مرات باباكي ، الست اللوكل البلدي ديه
فرح : هي جات هنا
ماجده : عايزه تفهميني انك متعرفيش ،بلاش بقي تعيشيلي جو البنت الهاديه المطيعه اصل الجو ده مابيخيلش علياا ، فاهمه
فرح:نفسي اعرف ، هو حضرتك بتكرهيني كده ليه
ماجده بحده : لانك مش من مستوانا وبتبصي لحاجه مش بتاعتك والمفروض متكونش بتاعتك ، فافوقي بقي ياحلوه وابعدي عننا وعن بن اختي الي عايزه تتمتعي بفلوسه 
فرح : بس انا بحب كريم ، وحتي لو كان فقير كنت هحبه
ماجده: تصدقي أثرتي فيا ، بصي يافرح تعالي نعمل ديل ونرتاح من بعض ابعدي عن كريم واطلعي من حياتنا واظن يعني ده كان اتفقكم من الاول انك فتره وهترخرجي من حياته بس هنقول ايه بقي بن اختي طيب وصدق انك بتحبيه واقدرتي تخدعيه ، وصدقيني العرض هيعجبك 
فرح بضيق : لو أدتيني كنوز الدنيا ، عمري ما هتخلي عن كريم ولا ابعد عنه ، وفري عروضك وفلوسك لنفسك ياماجده هانم
ثم ذهبت وهي تبكي بحرقه من كلمات تلك السيده قاسيه القلب ، التي لا تشبه اختها تمام 
ماجده بحنق : انتي الي ابتديتي ، انا عاملتك بالحسني ، وانتي الي اخترتي 
.................................................. ..........
كريمه : بت ياياسمين ، مالك وشك بقي أصفركده ليه ، ومافيش حاجه بتعقد في معدتك ، مالك يابت
ياسمين بأرتباك : مافيش حاجه بس شويه بارد ، انا داخله انام
كانت تهرب من أمهاا بالنوم ، فا الي متا ستظلي تهربي من هذه الورطه 
رمزي : مالها بنتك ياكريمه
كريمه بقلق : بتقول عندها برد
رمزي بخبث : قولتيلي 
ثم قال لها بحنان : مردتيش عليا ياكوكو 
كريمه : بص يارمزي عند البيت واقف ، انا وبنتي مالناش مكان نعيش فيه غير هنا ، شوفلك حد تاني يعملك توكيل علي ضمانته وخد القرض
رمزي بضيق : يعني مش عايزه تساعديني ، بس افتكريها ياكريمه انتي اتخليتي عني في أكتر وقت انا محتاجك فيه 
ثم تركهاا وخرج وهو يزفر بضيق
كريمه : كنت نقصاك أنت كمان ...
.................................................. .......
مالك يافرح ، انتي كنتي بتعيطي 
ماجده وهي تسرع بالرد قبلها : متشغليش بالك أنتي يا امينه ، ده بس شويه تعب وهيروح لحاله ، انا قولتلهاا تشرب علاج وتروح تنام ، بس هي أصرت تيجي تقعد معاكي 
امينه بحنان : قومي ياحببتي ارتاحي ، ماجده قاعده معايا
فرح بحزن وهي تنظر لتلك السيده التي تكرهه وجودها تمام : حاضر ياماما ، عن أذنك
ذهبت فرح بحزن ولكن سمعت ماجده تقول بصوت عالي : انتي كده بتخليها تاخد عليكي يا امينه ، بلاش حنيه قلبك ديه الي بتطمع الناس فيكي ، بكره تعرفي انتي مخدوعه في البنت ديه قد ايه ، ثم قالت لها بخبث : ده انا كنت هصدق فعلا انها طيبه وغلبانه ، بس طلعت سوسه ومش سهله ، مش عارفه ابنك ازاي اتخدع فيها بس بكره يعرف حقيقتها ويرميها راميه الكلاب ، والحمدلله لسا مخلفش منها ، عشان يرميها في الشارع الي لمها منه
امينه بحزن علي اختهاا (فنار الكرهه لا تحرق الا صاحبها : اتقي الله ياماجده ، حرام عليكي ديه ياتيمه ، سيبي ابني ومراته في حالهم فاهمه
ماجده بحزن مصتنع : في ايه يا امينه ، انتي دايما في صفها كده ، وكمان أنا مالي بيها وبأبنك أنا بقول وجهه نظري فيهاا عادي وبكره تشوفي
اما فرح كانت تسمع كلامها وتبكي بحرقه ، فكيف تتهمها بذلك ، كيف لا تتمني ان تنجب من ابن اختها ، لماذا تريد أن تشوهه صورتهاا وتبعدها عن زوجهاا ، ظلت تبكي وتبكي الي ان نامت دون ان تشعر
.................................................. ..................
كريم بدهشه : قولت ايه ياعمر، لا مش مصدق 
عمر بأبتسامه : اقول تاني ، بقولك خلي فرح تكلم مي وتاخدلي ميعاد من والدتهاا عايز اتقدم ليها
كريم : ده انت شكلك مستعجل
عمر بتنهد : بصراحه أنا مكنتش متأكد من مشاعري نحيتها كويس ، بس اخر مره شوفتها عندك ، بقيت حاسس ان هي الانسانه ديه الي بدور عليها ، وخايف افضل استني تضيع مني
كريم بأبتسامه واسعه : أنا برضوه شكيت يوميها ، عينيك كانت فضحاك ياهندسه 
عمر بضحك: زي عينيك انت برضوه لما بتفضحك وانت بتبص لفرح 
كريم بضحك : ده انت مركز بقي معايا انا ومراتي
عمر بضحك : طب ساعد اخوك بقي في موضوعه ، عشان ميركزش مع حد ويركز مع نفسه
كريم بضحك : هههههه ، ماشي ياسيدي
.................................................. .............
انا بجد ما صدقتش لما عرفت ان حضرتك جيتي من السفر يا مدام ماجده
ماجده بأبتسامه : ازيك يا رندا
رندا : بخير يافندم ، وانسه نور اخبارهاا ايه
ماجده : قريب هتيجي ان شاء الله ، ها كنتي طالبه تقابليني خير ؟
يلا ياحببتي امضي ، شكلك مش واثقه فيا صدقيني اول ما افتح المطعم ويشتغل هسدد القرض علطول وارجعلك ملكيه البيت
ظلت تنظر اليه والي القلم لفتره طويله ولكن
كريمه : لا يارمزي شوف حل تاني، انا مش مطمنه ماترهن شقتك انت
رمزي :ياكريمه ما انتي عارفه انها ايجار مش ملك، بصي ياكريمه خلاص انا مش هغصبك علي حاجه ،ثم نهض لينصرف وهو يعلم تماما انهاا ستوافق علي طلبه
كريمه بضيق :ماخلاص يارمزي ،استني انا همضي ماشوف اخرتها معاك ايه
رمزي بفرحه عارمه:اوعدك ياحببتي شهرين بس وهرجعلك ملكيه البيت
كريمه: ماشي يارمزي، واديك شوفت انا بحبك قد ايه مقدرتش علي زعلك وواقفه جنبك اه
رمزي وهو يقترب منها بحب: يلا بقي ياحببتي امضي ولا انتي مش واثقه في جوزك حبيبك
امسكت القلم بعد تردد طويل ،ولكن في النهايه انصاعت لطلبه ومضت
نظر رمزي علي العقد بفرحه لا يعلم سوا الله سببهاا ، وظل ينظر لكريمه بأرتياح شديد
.................................................. ................
طب انا مش عايزه فلوس بن اختي تروح لحتت بت لا نعرف اصلها ولا فصلها وخايفه علي مصلحته ، انتي بقي يارندا ايه السبب الي مخليكي عايزه تساعديني عشان ابعدها عنه واطلعها من حياتنا
رندا : حضرتك عارفه انها اخدته من بنت عمتي ، وفرقت بينهم ووجعت قلبها علي حب عمرها ،وكانت عامله فيها ملاك وهي ضاحكه علينا كلنا
ماجده: انتقام يعني
رندا: بالظبط كده
نظرت ماجده لرندا وهي تشك في هذا السبب ولكن لا يهمها اذا كان هذا هو السبب ام يوجد شئ اخر، ولم يكن هذا الشك مختلف عند راندا فهي تعلم انا ماجده تفعل ذلك لتزوج كريم لابنتها نور كي تحصل علي تلك الثروه ليس حبا في ابنه اختها بل طمعا في ماله، ولكن الاثنين قرروا مساعدت بعضهم لتحصل كل منهم علي ماتريد ولكن عندما يحققوا الهدف المشترك أولاا
.................................................. ..................
دخلت المنزل،وصوتهاا يعلو وهي تنادي علي والدتها وتقول (يا اهل ايها البيت الكرام ،ياست سعاد انتي فين انا هموت من الجوع
والدته : هوووس، ايه الصوت ده الله يكسفك والله الواد هيطفش ومش هيعتبها تاني
مي بدهشه : ايه ياحجه سوسو ، ما انتي متعوده علي الازعاج بتاع كل يوم ، بس خدي قوليلي واد مين ده 
سعاد: ادخلي غيري هدومك واغسلي وشك من التراب وتعالي علي الصالون
مي بدعابه : ايه ده هو احنا كسبنا في حمله اريل وجاين يدونا الجايزه ويصورونا ، هيييييه وهناخد الجنيه الدهب وهناخد الجنيه الدهب
سعاد :صبرني ياارب ، بنت اسمعي الكلام وحصليني علي جوه وعنك ما غيرتي ولا غسلتي وشك مش هتفرق هو كده كده زمانه سمع صوتك الحلو ده وقررا يطفش من قبل ما يشوفك
ذهبت سعاد ، وظلت مي تجمع كلام والدتهاا ثم قالت : هو مين المهم الي جوه ده ، اما ادخل اشوف 
ذهبت مي وراء امها واول مادخلت ، وجدت عمر يجلس ويبتسم لها ابتسامه واسعه
مي بدهشه: استاذ عمر خير ، ايه الي جابك عندنا ، وعرفت عنوانا منين
عمر بضحك : طب براحه طيب ، وانا هقولك كل الي عايزه تعرفيه
سعاد بتعجب: انتوا تعرفوا بعض
مي بأرتباك: لا ياماما ، ده بشمهندس عمر صديق بشمهندس كريم
عمر وقد احس انه تسبب في احراجها امام والدتها: انا يافندم شوفت الانسه مي بالصدفه بحكم صدقتي بكريم ، وعجبني جدا اخلاق بنت حضرتك ولما حسيت بحاجه اتجاهها اول حاجه قررت اعملها اني اخد عنوان حضرتك واجي اطلبها منك ومن بشمهندس محمد من غير ما الف وادور، 
الام : انت يابني فجأتني بجد بطلبك ده النهارده بس 
عمر: انا كنت الاول عايز اعرف رئيهاا من مدام فرح ، بس لقيت ان الافضل اني اعرفه منها هي وتكون كل حاجه بعلم حضرتك 
كانت مي واقفه وتتحول نظراتهاا بينهم وتنظر اليهم بدهشه عارمه 
الام : بصي يابني انت كبرت في نظري بلي عاملته لانك دخلت البيت من بابه ، بس طبعا ان مش هقدر اديك اي كلمه لغير بعد رئيها ورئي اخوهاا 
عمروهو يهم بالوقوف : وانا هستني رد حضرتك ، واتمني اني بجد اناسب العيله الكريمه
الام بترحيب : نورت يابني 
عمربأبتسامه : تسلمي يافندم ، عن اذنكم
.................................................. ............
بجد ياكريم ، عمر اتقدم لمي النهارده ، كده متقوليش علي الموضوع ده
كريم بحب : والله ياحببتي في الاول هو طلب مساعدتك عشان تتوسطيله وتعرفيهم ببعض عشان يعرف رئيها ، بس اتفجأت قبل ما كنت ناوي اقولك اتصل بيا وقالي انه هيروح يتقدم وهياخد الطريق دغري من غير لف ودوران ويتقدم لوالدتها ، هههههه ده حتي اخد العنوان مني وراح فجأه عمر ده دماغ اصلا
فرح :يــــاربـــ توافق ،عمر شكله شخص محترم وجدع
كريم : نعم ياختي ، طب اتلمي 
فرح :هههههههههه في ايه ياكريم انت بتغير
نظرت الي وجهه فوجدته غاضب منها
فرح بحب: خلاص ياكريم، مش هتكلم عن اي راجل تاني غير حبيبي وبس 
نظر لها كريم بحب ،ثم اخذها بين احضانه
.................................................. ..............
كانت تصلي وفي كل ساجده كانت تبكي بشده علي ما ارتكبته في حق نفسها ، فالحقد والانانيه لا يؤذوا غير صاحبهم، بعد ان انهت صلاتها جلست تبكي وتناجي ربها ثم وضعت يدها علي بطنها تتحسس تلك الطفل الذي نبت من الحرام ،ولكن كل ماحدث لها نتيجه اخطائهاا فهي من رخصت بنفسهاا وماذا سيكون ثمن السلعه الرخيصه سوا البيع بالرخيص، بدأت تمسح دموعهاا ولكن عادت تبكي مره اخري عندما سمعت صوت ضحكات امها وزوجهاا ومايقولون من كلمات ، كانت تود ان تذهب لها وتقول فكري بي للحظه انسي نفسك التي دائما لا تفكري سوا بهاا ،اين انا من حياتك تلك ولكن لا حياة لمن تنادي ، نهضت من مكانها ثم امسكت بهاتفها ولكن كان الرد المعتاد (الهاتف الذي طلبته غير متاح حالياا
.................................................. ............
وافقت مي علي عمر ، كان عمر في غايه السعاده بتلك الخبر ولكن قرروا ان لا يحدث اي اتفاق الي ان يأتي اخها محمد ولكن عندما علم محمد وعرف اسم العريس رحب بشده واتفق مع والدته ان تفعل الخطوبه وكتب الكتاب بعد ان اقتنع بوجهه نظرصديقه الي ان ينزل من سافره بعد 4 اشهر لكي يتم الزواج بعد ان تنهي هي ايضا اخر سنه لهاا 
عمر بسعاده :تصدقي الدنيا ديه صغيره اووي ، يعني في الاخر نتجمع انا ومحمد بعد ما تفرقنا من 5 سنين ونبقي نسايب
مي بخجل و تخفض رأسها دون ان تتحدث
عمر:مي بصيلي طيب ، علي فكره انا لسا كاتب كتب الكتاب 
عمر: طب انا هفضل اكلم نفسي كده كتيير
وبعد صمت طويل منها 
مي: انا رايحه اشوف ماما بتعمل ايه
عمر بضحك علي منظرها وهي تتهرب منه : روحي يامي ، ربنا يصبرني عليكي
ذهبت سريعا من امامه ، ودقات قلبها تتسارع من الخجل الشديد فكل شئ قد تم سريعاا واصبحت زوجته في اقل من شهر
.................................................. ..........
فرح : برضوه لسا ياياسمين مش عايزه تعتبريني اختك ، ياحببتي مالك قوليلي
ياسمين ببكاء : كل الناس اتخلت عني يافرح وبعده عني ، حتي صحابي الي كنت فاكراهم بيحبوني بعدوا عني عشان مبقتش ياسمين الي تناسبهم والي كانت مقضياها معاهم ،حتي ماما بقيت مع جوزها وانا مش فارقه معاهاا ونسيتني 
حاسه اني وحيده وتايهه ، ثم بدأت تنهار انا جربت احساسك يافرح احساس صعب لما تبقي وحيده ومحدش معاكي ولا واقف جنبك 
فرح بحزن علي حالها : لا ياحببتي انتي مش وحيده ، انتي معاكي الاكبر من الكل معاكي ربنا وكفي بالله وكيلاا 
ياسمين ببكاء : تفتكري ربنا هيسامح واحده زي ، عاملت كل حاجه تغضبه وكمان زانيه
فرح بصدمه : انتي بتقولي ايه ياياسمين
ياسمين ببكاء : انا حامل يافرح وفي الشهر تاني
فرح بصدمه : طب وابوه مين ياياسمين 
ياسمين : سافر وسبني يافرح 
فرح : انتوا كنتوا متجوزين عرفي
نظرت لها ياسمين بأنكسار ثم خفضت رأسهاا
.................................................. .............
انت جيت امتا يابني ، وايه الدخانه ديه حرام عليك الواحد مش قادر يتنفس افتح الشبابيك
شادي وهو يمسك في احد ايديه سيجاره والاخر كأس: سيبني في حالي يامعتز مش نقصاك 
معتز: انت رجعت من السفر بعد وفاة والدك انيل من الاول
نظر لها شادي دون ان يتحدث
معتز : هي والدتك هتفضل عايشه هناك، مش المفروض ترجع وتستقر هناا وازاي تسيبها لوحدهاا بعد الصدمه ديه
شادي : هههههههه ، بتسأل علي مدام سلوي ولوحدها وكمان صدمه ، ههههههه لاء ضحكتني بس تصدق انا في الاول كنت فاكر موت الراجل الي هو جوزها وابوياا فارق معاها ، ثم بدء يتذكر بحزن 
بعد انا مرت 3 ايام العزاء
كانت تجلس امرأه في كامل زينتها ، وهيأتها من ينظر لها لا يري امرأه قد توفي زوجها من 3 ايام فقط 
شادي: انا راجع مصر ، ويااريت حضرتك ترجعي معايا
سلوي : لاء ياحبيبي ارجع انت ، انا هفضل هنا عشان انا وعمك سامح هنتجوز بعد ما العده تخلص
شادي بأحتقار: بتفكري تتجوزي ولسا جوزك مبقلهوش 3 ايام ميت
سلوي : يعني اموت نفسي يعني ، ثم نظرت الي حسنها وجمالهاا في احد المرايا التي امامها،انا لسا صغيره وعايزه اعيش حياتي 
شادي : عمرك ما هتتغيري ، هتفضلي طول عمرك انانيه مبتهتميش ولا بتحبي غير نفسك ، انتي احقر ست شوفتها في حياتي وللاسف امي 
عاد بذاكرته وظل يشرب 
معتز: كفايه كده حرام عليك 
شادي بضيق : عايز ايه يامعتز 
معتز : ياسمين حامل ياشادي
ظل ينظر له شادي لمده طويله وكأنه يبحث عن ردا : وانا مالي ما تروح تشوف ابن مين ، ما ااكيد زي ماهي كانت بتنام في حضني كانت بتبقي ماغيري
معتز:انا قولت اقول ، واخلص ضميري ياصاحبي ، يلا سلام
جلس علي اقرب مقعد ، ثم بدء في الشرب ثانيه 
.................................................. .................
في واحد كده شكله غريب ، عايز حضرتك
كريم : مين يارندا
رندا : بيقول أنه يعرف حضرتك وفي قرابه بينكم
كريم بتعجب: قرابه ، طيب دخليه يارندا
كان يقف ينظر حوله علي المكان 
رمزي : شكلها بدأت تلعب معاك ياواد يارمزي
رندا من خلفه: أتفضل ادخل ، مستر كريم مستني حضرتك
نظر لها رمزي بتفحص شديد ثم التف ليدخل: مممم حلوه بس مركبه وش خشب
جلست رندا علي مكتبهاا ،ثم رن هاتفها وكانت المتصله ماجده
ماجده : ايوه يارندا عايزاكي في حاجه ضروري ، اوعي تتأخري 
كريم وبعد ان ترك بعض الاوراق التي كان ينظر اليها : افندم ، قولت انك عاوزني
جلس رمزي ووضع رجلا علي رجل وقال بكل تفاخر: أنا جوز الست الي طردت مراتك واخدت بيت ابوهاا ورميتها في الشارع
كريم بضيق من وقاحة تلك الرجل : افندم ، عايز ايه يعني اظن ان مراتي علاقتها بمرات باباها اتقطعت من زمان
رمزي بكل تفاخر: انا جاي ارجعلها حقها وبيتها
كريم : مش فاهم
رمزي :افهمك ياهندسه ، بقي البيت دلوقتي بتاعي وانا بصراحه لما عرفت كان بتاع مين من الاول قولت لازم كل حاجه ترجع لصحابهاا ، بس طبعاا بالفلوس هههه لا تفهم غلط وتفتكر اني هخدمك من غير مقابل ، هاا قولت ايه ولا اروح لحد غيرك
.................................................. ...
شكل في حاجه تفرح وبتقول هنخلص منها قريب
ماجده بابتسامه واسعه وهي تضع فنجان قهوتها : قريب جداا
رندا : طب ازاي 
ماجده : ههههههه هي الي رسمت الخطه بنفسها واختارت مصيرهاا
فلاش باك!
لاء ياياسمين حرام عليكي الي عايزه تعمليه ده ، ازاي تفكري تقتلي روح بريئه 
ياسمين ببكاء: مافيش قدامي غير الحل ده يافرح ، لا الا هعيش طول عمري مفضوحه وهفضح ابني معاياا 
فرح : بس احنا ممكن نروح لباباه ، ان شالله يتجوزك لمده وتطلقه بس الولد يتكتب بأسمه واسمك 
ياسمين ببكاء: روحتله يافرح وطردني ، وقالي شوفي مين ابوه
فرح : يبقي خلاص انا هقول لكريم ، وهو يتصرف معاه 
ياسمين ببكاء: لا يافرح ابوس ايدك ، اوعي تفضحيني قدام حد ، متخلنيش اندم اني حكتلك
فرح : طب خلاص انا هروحله واتكلم معاه ، يمكن يكون عنده ضمير وانتي هتيجي معاياا
نظرت لها ياسمين ببكاء ولم تتحدث
كانوا يتحدثون ولا يعلمون ان خلف تلك الباب ، يوجد من يتسنط عليهم ويسمع حديثهم 
رندا بأبتسامه خبيثه : اخيرا هنخلص منهاا
ماجده بشر: وللأبد بعد ما يرميها في الشارع الي كان المفروض مكانها من زمان
نظرت المرأتان لبعض وكل منهما يحمل الشر في داخله اتجاه تلك المسكينه ، ولا يعلمون ان للكون ربا ولكن هيهات اصبحنا مغيبن في تلك الدنيا الفانيه 
.................................................. ................
لاء ياكريم اقطع عقد البيع ده انا مش عايزه حاجه ، هي صح رمتني في الشارع بس انا مش هعمل كده واخد حقي بنفس طريقتهاا 
كريم بحب : العقد معاكي اه يافرح ، والبيت بتاعك انتي وانتي حره اتصرفي زي ما انتي عايزه
نظرت له فرح بحب : اسفه ياكريم ، مش هقدر انا جربت الاحساس ده وعمري ما اقدر اعمله في حد 
كريم : انا اشتريته عشانك ، بس انتي حره زي ماقولتلك
نظرت له فرح بحب ، ثم ارتمت بين احضانه وتشبثت بيه بقوه كأنها تخاف ان تفقده .....
.................................................. ............
وقفت امام امها وزوجها ظلت تنظر اليهم لمده طويله ، ثم رفعت يدها بتلك الورقه واعطتها لامها
كريمه وهي تفتح الورقه وتنظر اليهاا : ايه ده يا... وقبل ان تكمل جمتلها وقعت عينيها علي عقد البيع ظلت صامته لوقت شديد ثم نظرت الي رمزي بغضب وقالت: بيعت البيت يارمزي بعته لمين انطق
ياسمين ببرود : شوفي اسم المشتري كويس وانتي تعرفي يا كريمه هانم
نظرت كريمه علي الاسم ايعقل ان تكون هي نعم فهي فرح ، جلست كريمه بصدمه وظلت تنظر علي الاسم 
ياسمين : داين تدان ، زي ما انتي طردتيها لفت الايام وجيه دورها عشان تتطردك ، بس للاسف مرضتلكيش نفس الكاس ولا دوقتك كسرت النفس وانتي بترميها في الشارع فاكره ولا افكرك ، مكنش عندك رحمه حتي لو ذره طردتيهاا من بيت ابوها الي مالهاش مكان غيره مع انك كنتي معيشاها زي الخدامه عندك ليكي ولبينتك بس جيه الدور علينا عشان نبقي احنا الخدامين ، شوفتي بقي الدنيا دواره ازاي (افعل يابن ادم كما شئت كما تدين تدان
كانت كريمه تسمع كلام ابنتها ، وهي تستعيد كل شئ فعلته مع تلك اليتيمه ، ثم نظرت لابنتهاا وزوجها الذي كان يقف والابتسامه تعلو وجهه
رمزي بشماته :ههههههههه ، كويس ان بنتك كشفت كل حاجه دلوقتي علي المكشوف ، اصل بصراحه الواحد اتخنق منك وعايز يروح لعروسته الجديده ، يلا بقي ياكوكو وقتك خلص ياماما هههههههه تصدقي ماما فعلاااا ، اه نسيت انتي طالق 
ذهب رمزي وهو يبتسم بشده ، فقد حصل علي مايريد
ياسمين وهي تنظر لامها التي لا تتكلم ، كانت تريد ان تلقي عليها صاعقه حملها ولكن لن تستحمل هذا الخبر ايضا فضلت الصمت الي ان يحين الوقت
.................................................. .................
ظلت واقفه امام تلك البنايه لبعض الوقت تنتظر قدوم ياسمين 
فرح بقلق اتخرتي كده ليه ياياسمين 
البواب : انتي مستنيه حد يابنتي ، اصل في واحده بنت في سنك كده جات قبلك وطلعت بس قالتلي لو واحده اسمها فرح جات خليها تطلع شقها 22 انا هستناها فوق
فرح : كده ياياسمين ، مش قولت نطلع سوا ، مسكت هاتفها واتصلت بها ولكن الهاتف كان مغلقا
كانت تصعد بخوف الي ان وصلت لتلك الشقه، تفاجأت بأن الباب مقارباا رنت الجرس ثم التفت لكي ترحل 
ولكن فجأه وجدت من يسحب يدها ويدخلها تلك الشقه
شادي بسخريه : جيتيلي ياحلوه ، برجليكي كنتي فاكره هسيبك ومش هعرف أجيبك هههههههههه لاا يافرح هانم ما انا لازم اخد حقي منك اشمعنا هو 
فرح بصدمه وهي لا تتوقع ان شادي هو زوج ياسمين في السر ، ظلت تنظر له بخوف ايعقل ان ياسمين قد باعتهاا وجعلتها تقع فريسه لتللك المخطط القذر 
شادي وهو يقترب منها ويحاول يقبلها : انتي ليا انا بس فاهمه 
فرح وهي تدفعه وتحاول الهرب: ابعد عني ، حرام عليك انت انسان حقير ومريض 
امسكها شادي بقوه ثم رش عليهاا مخدرا ، ظلت تنظر له بدموع الي ان سقطت مغشيه عليها
راندا بضحك : ههههههههههه كفايه عليك كده بقي ، ايدك بقي معايا ندخلها الاوضه عشان نكمل خطتنا 
كان يجري بسيارته مثل المجنون ، الي ان وصل لتلك البينايه وعندما وصل الي باب الشقه وجد الباب شبه مفتوح ، ظل ينظر حوله لم يجد شئ ثم تفاجئ بحقيبتها ، بدأت تستيقظ نظرت حولها و الي ملابسهاا المفتوحه بدأت تغلقها وترتدي حجابهاا ، ثم نظرت حولها وجدته يقف وينظر لها نظرات كلها اتهام
فرح : كريم صدقني ... وقبل ان تكمل دفاعها (كان يمسكها من شعرها ويضر بهاا 
كريم : عايزه تقولي ايه ياهانم ، فعلا الشارع مابيجيبش غير الزباله ، مش عارف انا اتخدعت فيكي ازاي للاسف كنت مغفل 
فرح ببكاء : والله ياكريم ماعرفه ايه الي حصل 
كريم بحده : اسكتي خالص فاهمه ، اسكتي مش طايقك ولا طايق اسمع صوتك ولا عايز اشوف وشك تاني ارجعي للشارع الي جيته منه ده اصلك يازباله..ثم ذهب وتركهاا
نزلت خلفه سريعاا ووقفت امام سيارته تتوسله يسمعهاا ولكن لا فائده ، انطلق بسيارته وسقطت هي علي الارض بأنكسار 
كان شادي يقف يتابع ما يحدث من بعيد ، ثم اقترب منهاا بحقد شديد وقال : كنت عايز اقضي الليله معاكي وكان من السهل وانتي تحت تأثير المخدر ، بس بصراحه مستنضفتكيش مش شادي الي ياخد حاجه لمسها غيره كفايه اووي هو ، معلشي بقي ياحلوه بكره توقعي علي غيره ، قال كلامته تلك ثم ذهب وهو يشعر بالانتقام ليس من فرح بل من جميع النساء
ظلت جالسه علي الارض ودموعها تنساب ، كانت كل دمعه تسقط من عينيها تحمل وجع كبيرا وجعا لاتعلم كيف فعلت لكي يحدث لها هذا ، كانت كلماته مازالت تتردد في اذنهاا وهو يقول لهاا انها مثل الزباله ومكانها هنا في الشارع ، ولكن قلبها كان يشفع له ويطلب منها ان تذهب اليه سريعاا وتثبت له برائتهاا فهي لم تفعل في حقه شئ ولم تخونه ، ذهبت الي الفيله سريعاا وعندما وصلت لم تستطع قدماهاا ان تدخل الي الفيله ظلت تتحرك وتقترب من الباب ولكن خافت من رد فعله ، نظرت حولها لم تجد سيارته بالداخل علمت بأنه لم يعد ، جلست في مكان مخفي عن الانظار في الجنينه وظلت تبكي 
اما هو كان يقود سيارته بسرعه شديده ، وهو يتذكر تلك المحادثه التي جائته من رقم مجهول 
فلاش باك!
حضرتك بشمهندس كريم
كريم : افندم ، مين معايا
الشخص: احب اقولك ان مراتك الي فاكراها محترمه ، بتخونك ومن زمان كمان ايام ماكانت بتشتغل عنده في المطعم وكانت بتستغفلك عشان تبقي قريبه من حبيب القلب ، ودلوقتي هي في شقته واكيد انت عارف يعني ايه في شقته 
كريم بحده : انت اتجننت ، مراتي اشرف من الشرف
الشخص : لما تروح وتلاقيها ، ابقي اقول شريفه ولا لاء ، سلام بقي 
افاق من شروده ، علي صوت سياره كان سيصتدم بهاا 
وقف بجانب الطريق ، وجاء اليه السائق وهو يقول: انت كويس 
هز له كريم رأسه ولم يتحدث
السائق: ابق خلي بالك يابيه ، الحمدلله جات سليمه 
أحس بأنه يختنق ، اسند رأسه للخلف واغمض عينيه ظل هكذا لمده طويله يري فيها كل ذكرياته معها ، ظل يسأل نفسه حقا اكان مغفلاا ام ماذا ،شعر بأن عقله سينفجرمن التفكير
اصبح الظلام قاتم ، وبدأت تشعر بالبرد وترتعش وبدء النوم يغلب عليها ولكن فجأه سمعت صوت سيارته نهضت سريعاا وذهبت اليه بأعين مليئه بالعتاب والحزن
خرج من سيارته وهما بالدخول 
فرح بأعين دامعه: كريم والله انا مظلومه ، ومش خاينه ياكريم اسمعني انا والله وقبل ان تكمل كلماتهاا
كريم بحده ودون ان يلتف اليها: انتي ايه الي جابك هنا ، انا مش طردتك اظن حبيب القلب عندك ارجعيله ، ولا هو باعك كمان
فرح بدموع:كريم اتهمني بأي حاجه اشتمني قول اني زباله ومن الشارع قول انك احسنت عليا وعيشتني في بيتك ،قول اي حاجه اي حاجه الا اني اخونك او اكون بحب غيرك 
كان يسمعها وقلبه ينزف من الداخل كان يود ان يغفر لها ولكن الخيانه لا غفران لهاا 
كريم بحده : اطلعي بره ، مش عايز اشوفك بره
ذهبت اليه وامسكت احد ذراعيه وهي تبكي وتتوسله
كريم اسمعني قبل ما تحكم عليا
التف اليها ونظر اليها بأحتقار شديد ، ثم نفض ذراعه منهاا بقوه جعلها تسقط علي الارض 
كريم: مش عايز اشوفك تاني فاهمه ، اطلعي من حياتي ، ثم تركها وانصرف ودموعه تتساقط دون ان يشعر
ظلت تنظر عليه وكأنها تودعه الي ان اختفي من امامها 
رئها احد الحرس ذهب اليها سريعاا ، ليساعدها علي النهوض وهو ينظر اليها بشفقه علي ما فعله بها
نهضت من مكانها ، ولاول مره تشعر بأن الحياه قد ظلمتها كثير ووجعتهاا فالاتهام بدون ذنب اكثر شئ موجع ، خرجت من تلك المكان الذي قضت فيها اجمل لحظات عمرها، خرجت منه بألم ووجع كبير في قلبها لن تستطيع الحياه ان تدويه فلقد تركها من كانت تشعر بأنه امانهاا وحبيبهاا واخاها واباها وكل شئ والان لم يصبح لها احد
كانت الساعه الثانيه صباحاا ، والشوارع خاليه من اي احد ليله لن تنساها من حياتهاا ، بدأت تشعر بالخوف الشديد والرهبه من تلك الظلام الموحش ظلت تفكر الي اين ستذهب ولكن لن تذهب لاحد ولن تكون عبئ علي احد ثانيه ينظر لها بالشفقه ثم يعايرهاا بكرمه عليها
.................................................. ....................
مش ناوي ترجع بقي يا ادهم ، انت بقيت وحشنا اووي يابني وامك نفسها تشوفك ،ماشي يا ادهم اعمل الي ريحك يابني ، لا اله الا الله
وبعد ان انهي تلك الرجل محادثته مع ابنه الوحيد الذي سافر ليكمل دراستها الطبيه في احد الدول الاوروبيه ، سقط منه الهاتف اسفل موقد السياره ، انحني ليجلبه ولكن فجأه سمع صوت اصتطدام ، اوقف سيارته وترجل منها سريعاا 
الرجل : انتي كويسه يابنتي فيكي حاجه
فرح بألم في ذراعها: حصل خير ، انا الي غلطانه 
الرجل بطيبه : انا اسف والله يابنتي ، تعالي اوديكي المستشفي
فرح : مافيش داعي ، ثم بدأت تتألم
الرجل وهو يسندها : لاء انا لازم اطمن عليكي ، ثم اسندها بحنان وذهب بها الي المشفي
.................................................. .....................
منذ ان علمت في الصباح بحادثة ابنتها ، وهي جالسه في المشفي لا تشعر بأي شي حولها وبعد وقتا طويلاا في غرفه العمليات خرج الطبيب
كريمه بدموع: بنتي يادكتور مالهاا
الدكتور: للاسف بنت حضرتك فقدت الجنين وهي دلوقتي في غيبوبه من اثر الخبطه والله اعلم هتفوق امتا 
كريمه بصدمه : بنتي انا كانت حامل
نظر لها الطبيب بأشفاق ، ثم ذهب ليتابع عمله 
.................................................. ...............
طمني عليهاا يا احمد
احمد وهو يطمئن استاذه : متقلقش يا دكتور ، هو بس كسر والحمدلله الجنين بخير
ابتسم علي لتلميذه وشكره ، ثم ذهب اليهاا
علي بحنان: انتي كويسه يابنتي ، حاسه بحاجه
فرح بألم: دراعي وجعني اووي وجسمي
علي ليطمئنها : متقلقيش الجنين بخير ومحصلهوش حاجه
فرح بدهشه : جنين ايه
علي بأبتسامه : انتي مكنتيش تعرفي انك حامل 
هزت له فرح رأسها بالنفي 
علي : طيب اديني بقي رقم اي حد من اهلك او جوزك عشان اطمنهم عليكي
نظرت له فرح بأسي ولم ترد 
علي بحنان:انتي زعلانه معاهم ولا ايه
فرح بحزن: انا ماليش حد ، متشغلش بالك بيا انا كويسه ثم بدأت تحاول ان تنهض
علي : رايحه فين انتي لسا تعبانه
فرح : لاء انا كويسه خلاص
علي : طب هتروحي فين دلوقتي ،قوليلي اي حاجه عشان اقدر اساعدك
ثم نظر لها وجدها تبكي بصمت
علي بحنان :خلاص تعالي معايا لحد ما تخفي ،واظن ان المفروض ده يحصل لان انا السبب في كسر دراعك وتعبك
فرح : انا الي كنت غلطانه ، وانت كتر خيرك ساعدتني وجبتني المستشفي
علي :يابنتي انا زي والدك ، اسمعي كلامي متغلبينيش شكل دماغك ناشفه زي ادهم ابني
لاحظ علي استغرابها عندما قال تلك الاسم : هههههههه هبقي احكيلك عنه، بس يلا عشان نلحق نسافر المنصوره 
.................................................. ................
كان يجلس في الظلام في غرفة مكتبه ،لايشعر بأي شئ كأن احساسه قد تبلد ، اخد يطفئ سيجارته ويمسك بالاخري
بدء يتخيلها وهي تضحك له وتدعابه مثل الاطفال ،ظل شريط ذكرياتهم يدور امامه الي انا وصل الي بكائهاا وهي تترجاه
كانت سيجارته قد انتهت ووصل نارها الي اصابعه ، ولكن لم يشعر بلسعانها 
.................................................. ....
بدء ضوء الصباح يتصاعد ، بعد ليله كانت تحمل وجعاا وألما ومفاجأت كبيره علي ابطالنا، وصلت معه الي المنصوره 
علي بأبتسامه: حمدالله علي السلامه يابنتي
فرح : الله يسلمك 
دخل علي فيلته الصغيره وكانت ورئه فرح تخفض راسها بخجل شديد فكيف ستظهر امام تلك العائله ، ستكون ايضا عاله وعبئ ولكن الان ليست هي بمفردها ولكن في احشائها طفلاا 
جائت اليهم سيده في بدايه الخمسينات يبدو عليها الطيبه 
هدي: اتأخرت كده ليه ياعلي وتليفونك كان مقفول انا كنت قلقانه عليك اوووي
علي بحب: معلشي ياحببتي ، هبقي احكيلك بعدين السبب.. ثم التفت خلفه واشار الي فرح
علي: تعالي يافرح مالك واقفه بعيد كده
نظرت زوجته علي تلك الفتاه التي يبدو عليها صغر السن وايضا التعب
هدي: مين ديه ياعلي
علي:هقولك بعدين ياهدي ، بس نادي صفيه عشان تاخد فرح لاوضه الضيوف فوق
استجابت هدي لزوجها وبن عمهاا ولم تتحدث ، حتي يتكلم ويحكي لها عن تلك الفتاه
علي بحنان: اطلعي فوق استريحي ياحببتي ، ومتخافيش 
فرح : لوهسبب لحضرتك اي ازعاج انا ممكن امشي
علي : بنت عيب ، اسمعي الكلام
جائت اليهم هدي ثانيه ومعاهاا صفيه
هدي: اطلعي مع صفيه ياحببتي، هتوريكي الاوضه
ذهبت فرح ، وبقي علي وزوجته (علي طبيب قلب ، في بدايه الستينات 
علي وبدء يقص لها ماحدث ليله امس منذ ان تحدث مع ولده علي الهاتف الي ان...
هدي بخضه: حادثه ، الحمدلله انك بخير ياحبيبي وانا اقول اتأخرت ليه ، بس برضوه انت ساعدتها ليه بقي جايبها معاك البيت واحنا منعرفهاش افرض كانت ..
علي وهو يقاطع كلامها: البنت شكلهاا طيبه ياهدي ، انا مش صغير عشان مافهمش الناس ، وصعبت عليا اظاهر ملهاش حد وجوزها متخانقه معاه 
هدي بأشفاق : ياحبيبتي يابنتي
علي: عمليها بما يرضي الله ياهدي ، ولما تبقي تستريح نبقي نفهم منها كل حاجه ونعرف فين اهلها
هدي بحب: ماشي ياحبيبي ، روح غير هدومك انا محضرالك الحمام 
نظر علي لزوجته بحب ، ثم صعدا الي غرفتهم
.................................................. ...........
دخلت الي حجرت ابنتها في المشفي، التي اصبحت لا تشعر بشئ حولها نظرت لها بأعين دامعه ، تذكرت حياتهاا السابقه عندما كانت فتاه في عمر ابنتهاا كانت تنظر لامها بشمئزاز شديد من تصرفاتها وزواجها المتكرر، ولف الزمن وبدل ان تكون كالصوره التي تمنت ان تري بها امهاا اصبحت نسخه تماما منها وهاا هي الضحيه ابنتها تري عمرها يضيع وحياتها الان بين يد الله فلو حكمنا سنجد انها هي السبب ، كانت تحثها علي لبس الملابس الضيقه علي وضع المساحيق لاظهار جمالها علي مصاحبه هذا وهذا ،ربتها علي كل العادات السيئه لم تهتم بها يوما او تسألها عن اصدقائها او سبب تأخيرهاا تركت لها كل شئ تنعم به دون ان تتابعهاا ،وفي النهايه كان هذا الحصاد زرعت فحصدت 
جاء الطبيب ، وطلب منها الخروج لان وجودها لا فائده القت نظره طويله علي ابنتهاا الراكضه تحت الاجهزه املا ان تحيا ثانيه ثم ذهبت
.................................................. .................
فرح فين ياماجده ، انا مشفتهاش من امبارح
ماجده بلامبالاه : اظاهر هي وكريم متخانقين
امينه بخضه : متخانقين ، طب هي راحت فين ديه ياحبيت عيني ملهاش حد ومرات باباها اخدت بيتها وطردتهاا ، اتصليلي بكريم 
ماجده : انا قابلته الصبح كان خارج من مكتبه ،بس ياحبيت عيني شكله كان تعبان اووي ،ده انا حتي كلمته ومردش عليا وسبني ومشي 
امينه بقلق : اكيييد في حاجه حصلت بينهم وكبيره كمان ، اديني التليفون اتصل بيه
انصاعت ماجده لطلبها واعطتها الهاتف وفي داخله فرحه عارمه لما حققته 
حاولت الاتصال بيه ولكن الهاتف كان مغلقا ، اتصلت بالشركه فوجدته لم يذهب اليها
نظرت لاختها بشك ، ولكن ظلت صامته فلم تحن لحظه المواجها الان
.................................................. .................
لم تستطع النوم ، ظلت جالسه علي الفراش تتذكر كل لحظه في حياتهاا ، كل لحظت حرمان وظلم لم تكن فتاه سعيده في حياتها وبرغم كل هذا كانت راضيه تنظر لما يحدث لها وتبكي فقط دون شكوي أوتبرم علي قدرها ، وضعت يدها علي بطنها وبدأت تتحسس تلك الضيف القادم لها تلك الضيف الذي تفاجأت بوجوده وكأن القدر مازال يريد ان يربطها بحبيبها وظالمها،احست بالضعف فكيف ستعيش تلك الايام القادمه هي وطفلها ،بعد ان طردها والده ورماها دون اي شفقه ورحمه لاول مره اشعرهاا بأنهاا عبئ في هذه الحياه لاول مره رئت نفسها فعلا بأنها وحيده بائسه ،نهضت من علي الفراش ووقفت امام النافذه ظلت تنظر علي تلك المساحه الخضراء التي امامها سرحت معاها وبدأت دموعها تتساقط سمعت صوت الاذان حولها يأتي من كل الجوانب ،احست ان الله يناديهاا ويقول لها لن اتركك فأنا سأحميكي من كل شئ لا تقلقي انتظري رحمتي واصبري فأنا لن انساكي ولن اظلمك(فأذا ضاقت الارض فنظروا الي السما فرب الكون رحمته وسعت كل شئ 
في هذه اللحظه طرق الباب ، وكانت هدي 
هدي بطيبه: صحيتي ياحببتي
نظرت لها فرح بأعين دامعه وتذكرت امينه وحنانها فهدي تشبها كثيرا ، فسقطت دموعهاا ثانيه دون ان تشعر
هدي: يااا ده انتي شكلك موجوعه ومجروحه اوووي
هزت لها فرح رأسها بحزن وتذكرت انها تريد ان تعرف القبله لكي تصلي
فرح : ممكن حضرتك تقوليلي القبله ازاي ، عشان عايزه اصلي
هدي بحب وهي تشاور لها علي اتجاها القبله ثم نظرت الي ذراعها :تحبي اساعدك عشان تتوضي
فرح : مش عايزه اتعب حضرتك ، انا هحاول 
هدي:لا ياحببتي ولا تعب ولاحاجه ، تعالي اساعدك واتوضي انا كمان عشان اصلي 
نظرت لها فرح وابتسمت بحزن
.................................................. ....................
كريم فرح فين ياكريم ، ايه الي حصل بينكم 
كريم :فرح طلعت من حياتنا ياماما ويااريت تنسيها زي ما انا هنساهاا
امينه بحزن: لاء ياكريم ،متسبش فرح صدقني انت الي خسران لو سبتها، فرح بتحبك وانت بتحبهاا والمشاكل يابني بتتحل متوصلهاش لكده 
كريم وهو يغادر حجره والدته: يااريت ياماما محدش يجبلي سيرتها تاني في البيت ده لو سمحتي ، انا طردتهاا خلاص 
امينه : بتقولي ايه طردتها ، ليه كده يابني حرام عليك ليه عاملت كده قولي السبب رايحني 
نظر كريم لامها بحزن ،ثم ذهب
كانت ماجده تسمع الحوار وبداخلها فرحه شديده فقد تخلصت من تلك الضعيفه اليتيمه لكي تحصل هي علي ما تريد
.................................................. .................
تعالي يابنت عشان تتعشي ، وتاخدي علاجك
فرح : انا مش جعانه ، ومتشكره اووي علي كرم حضرتك
علي بحنان: معلشي اغصبي علي نفسك ، عشان خاطر الي في بطنك
هدي: يلا يافرح ، تعالي تصدقي بجد الواحد اول مره يحس ان البيت بقي ليح حس بعد ما ادهم سافر
فرح : ربنا يرجعهلكم بالسلامه
هدي : يااااااارب يافرح ياااارب
جلست معاهم ، حاولت ان تأكل لم تستطع نهضت من مكانها بعد ان استأذنت منهم وصعدت الي غرفتها
هدي : تصدق ياعلي البنت صعبانه عليا اووي ، حياتها شكلها كانت صعبه اوووي 
علي : مش قولتلك باين عليها عانت كتير في حياتها ، يمكن ربنا بعتني ليها عشان اقف جنبهاا 
هدي : ربنا ليه حكمه في كل حاجه ، بس لازم نشوف هنعمل معاها ايه متنساش انها حامل 
علي وهو يكمل طعامه: ربنا يسهل 
.................................................. ...........
ايه الي حصل ياكريم بينك وبين فرح ، ووصلكم لكده
نظره له كريم نظره طويله ولم يجيبه
عمر: بصلي ياكريم ، وهات السيجاره ديه من ايدك حرام عليك نفسك 
كريم بحده: سيبني ياعمر لوسمحت سيبني
ظل ينظر عليه عمر وهو يشعر بالحزن اتجاه صديقه 
عمر : حاضر ياكريم هسيبك دلوقتي ،ثم ذهب
كريم بصرخه : ليه ، ليه كل ده حصل ليه ، ثم بدء يخبط برجليه علي السياره الي ان ألمته 
اما هي استيقظت من نومهاا وهي تبكي وتنادي عليه 
كانت كلماتهاا توجع من يسمعهاا 
كريم متسبنيش والله انا مظلومه صدقني ، متسبنيش انا وابنك احنا ملناش غيرك ، تعالي ياكريم ، ظلت تنادي عليااا وهي تبكي
كان علي يهم بالصعود الي غرفته ، بعد ان انهي عمله في مكتبه 
عندما سمع صوت صراخها وبكاهاا ،شعر بالاسي علي حالهاا فكيف لفتاه في عمرها هذا يملئها كل هذا الحزن والوجع 
ذهب الي غرفته ، وجد زوجته بدأت تفيق
هدي بنوم: مالك ياعلي
علي :زعلان اوي علي البنت ديه ، ثم بدء يقص عليه ماحدث منذ قليل 
هدي بحزن:ياعيني ديه شكلها ياحبيت عيني مقهوره وظالمها ، وعماله تنادي عليه ،فعلا الشعور بالظلم صعب اوووي
علي :مش صعب بس ، ده بيموت الواحد بالبطئ بالذات لما يكون من اقرب الناس 
هدي بحنان : نام ياحبيبي ، عشان تعرف تصحي تصلي الفجر
.................................................. ................
كانت تمسك احد صوره وتتأمله :واخيراا خلصنا منك يافرح صح انتي مظلومه وطيبه وبتحبيه بس معلش بقي كفايه عليكي لحد كده ، بس المرادي مش هسيبك وهعرف العبها صح ومش هتكون لحد غيري ياكريم مش هسيبك ،هعمل اي حاجه عشان اقرب منك ياحبيبي
مرشهرين ،كانت رندا تحاول بشتي الطرق انا تقترب من كريم ، ولكن هو لم يبالي بها وبالاصح لا يبالي بأي امراءه فهو ومازال يعشق فرح ولكنه كان يكابر ويتظاهر دائما بأنه قد نسيهاا ولم تصبح بداخل قلبه ، لم يعرف احد سبب اختفاء فرح سوا هاتين العقربتين اللذان ظلوا صامتين لتفعل كل منهم ماتريد ، فماجده بعد كل مافعلته لاجل ابنتها تركتها ورحلت الي والدهاا الذي ترك امها منذ زمن وسافرت اليه بعد ان
ماجده: انتي لازم تعملي الي قولتلك عليه ، مش بعد كل الي عاملته ده هتيجي تدمريه انتي تاني
نور بغضب : انتي ايه الكرهه والانانيه الي فيكي ده ، انتي مابتخفيش ربنا ، دمرتي حيات واحده مظلومه انتي والعقربه الي معاكي ، انتوا لا يمكن تكونوا بنأدمين خساره فيكوا الكلمه
ماجده بغضب : بنت ، انتي ازاي تكلميني كده 
نور: عايزاني اكلمك ازاي ياماجده هانم ، انا الي غلطانه عشان سكت علي الي بتعمليها ومحكتش لكريم ، هقوله ايه خالتك الي تعتبر في مقام امك كانت بتخطط عشان تفرق بينك وبين مراتك وكانت ديما بتهنها وكل ده ليه عشان طمعانه في فلوسك مع انهاا عايشه في خيرك بس هتقول ايه الطمع بقي
ماجده : لاا انتي بقيتي مجنونه زي ابوكي 
نور: الحمدلله اني زيه ، ده انا كنت هابله وعبيطه لم مشيت ورا كلامك وحاولت اكرهه وابعد عنه، كنت ديما تشوهيلي صورته انا دلوقتي عرفت مين فيكم الظالم والمظلوم ، عرفت متأخر، للأسف انتي ماتت فيكي كل ذره انسانيه من زمان واتحول لطمع وجشع ، عنده حق بابا لما كان بيتهمك انك كنتي بتحاولي تاخدي اونكل احمد الله يرحمه من خالتو وكنتي دايما بتوقعي بينهم ، بس اونكل احمد كان بيحب خالتو ومقدرتيش تبعديهم عن بعض عشان كده اتجوزتي بابا وسافرتي معاه ، بس لسا السواد والحقد جواكي وقولتي الي انا محققتهوش زمان ، احققه دلوقتي مع ابنه 
كانت ماجد تستمع لكلام ابنتها وهي تعلم تماما ان كل ما تقوله هي الحقيقه ، ولكن شيطانها كان يبرر لهاا كل اخطائهاا
كانت امينه تستمع لكلام اختها وابنتها التي ظنوا انها نائمه 
دخلت نور عليها لكي تودعها قبل ان ترحل فهي قد جائت لتبحث عن حب عمرها الذي بغبائها فقدته ولكن لم تاجده فقد سافر وترك البلد بأكملهاا منذ ما تخلت عنه وجريت وراء افكار امهاا 
كانت تظن ان امينه نائمه ولكن وجدتها تبكي 
نور: انا اسفه ياخالتو ، علي اي حاجه انا عاملتها زمان والله انا بعتبر كريم اخوياا وزعلانه اوووي علي الي حصل وصدقيني نفسي اقوله (بس مش قادره هقوله امي الي هي خالتك اتفقت مع سكرتيرتك عشان تعمل كده ويتهموا مراتك ظلم 
امينه وهي تحتضن بنت اختها : انا عارفه يانور ، انك مش زي ماما اوعي ياحببتي تبقي زيهاا ،الكرهه والحقد مابيموتوش غير صاحبهم 
نور بحزن : انا عايزه اقول لكريم ، ضميري بيعذبني ذنبها ايه المسكينه الي اتظلمت بسبب جشع وطمع ناس انانيه
امينه : اوعي يانور تقوليله حاجه ، خليه يتعذب عشان ظلمهاا وطردها من غير حتي ما يسمعها سيبيه عشان لما يعرف الحقيقه يعرف قد ايه الظلم وحش 
نور : حاضر ياخالتو ، اشوف وشك بخير 
أمينه : خلي بالك من نفسك ياحببتي ، وهبقي دايما اطمن عليكي ، واوعديني انك ترجعي تعيشي هنا 
نور بحب : هرجع ياخالتو ، بس لما الحق يبان الاول ،هرجع اعيش معاكي انتي وكريم وفرح 
ابتسمت لهاا امينه بحب واخذتها بين احضانهاا 
.................................................. ...............
منذ حادثه ابنتها ، وهي لا تفارق المشفي ، كانت تجلس والحزن ياكسو وجهاا ، لا تتحرك من علي الكرسي الذي تجلس عليه سوا لتصلي وتستغفر ربها ان يغفر لها كل ما فعلته ودت لو ان الزمن يأتي مجددا ولكن الزمن لا يعود ولكن مازال هناك فرصه كي تمحي اخطائها مادام في العمر باقيه، نهضت من علي سجاده الصلاه نظرت علي ابنتها نظره حزينه ، ثم التفت لكي تذهب للطبيب وتسأله علي حال ابنتها التي مازالت تحت الاجهزه الطبيه، احست بصوت خلفهاا التفت سريعا لتتأكد مما سمعت ، نظرت علي ابنتها ببكاء وهي تنادي ماما اوعي تسبيني ، احست بأن حركتها اتشلت بل وكل جزء من جسمهاا فقط عينيهاا هي التي مازالت تشعر بهاا من تلك الدموع التي تنهمر علي خديهاا
جائت الممرضه ، وعندما رأت المريضه فاقت اسرعت الي الطبيب واخبرته ، وجاء الطبيب سريعا وفحصهاا 
الطبيب : حمدلله علي سلامتها ، بجد بنتك اتكتبلها عمر جديد ياحجه ، وبعد ان غادر الطبيب والممرضه
ياسمين بتعب : سامحيني ياماما ، عارفه اني جبتلك العار 
اقتربت كريمه منهاا بحنان شديد ومسحت دموع ابنتهاا وبدأت تطبطب عليهاا 
ياسمين : يعني سامحتيني
هزت لها كريمه رأسها ، وبصوت ضعيف جداا : انتي الي لازم تسامحيني يابنتي ، انتي وفرح الي ظلمتها كتير ونسيت قول الله تعالي (فأما اليتيم فلا تقهر)
ياسمين : هي فين فرح صحيح ياماما ، مجتش تسأل عليا ، ثم بدأت تتذكر تلك الموعد الذي اتفقوا عليه اخر مره لكي يذهبوا لشادي ويحاولوا معه ثانيه
كريمه : روحتلها عشان تسامحني، كانت الست الشرانيه موجوده طردتني ، بس الحارس قالي انها سابت البيت 
ياسمين : سابت البيت ليه ، طيب وجوزها مشفتهوش وسألتيه عليها
كريمه وبدأت تقص عليها ماحدث
انتي بتٍسألي علي ست فرح 
كريمه : ايوه ، هي راحت فين يابني
الحارس بحزن : سابت البيت ومشيت من يجي اسبوع كده ، ومحدش يعرف عنها حاجه
كريمه : طب وجوزها فين
الحاس : بشمهندس كريم ، من ساعة الي حصل وهو ديما بره البيت ومبيجيش لغير متأخر خالص 
ياسمين : طيب متعرفيش ايه السبب ياماما 
كريمه : ابدا يابنتي ، انا قلقانه عليها اووي ، ربنا يسامحني علي الي عاملته فيهاا 
.................................................. ........
برضوه ياعمر ، مقلكش ايه السبب 
نظر عمر لمي بحزن ولم يتحدث
مي بضيق : صاحبك ده ايه ، حرام عليه الي عامله فيهاا ، ثم بدأت تبكي بحرقه علي صديقتها التي لا تعلم عنها شئ منذ مده طويله 
عمر بحنان : والله انا بدور عليهاا يامي ، بس لحد دلوقتي مش عارف عنها حاجه وكريم حالته بقيت صعبه ميغركيش انه باين قدامنا عادي صاحبي وانا عارفه ، بس لو اعرف ايه الي وصلهم لكده
مي ببكاء: مهما كان السبب ، ميطردهاش كده هو مش عارف انها ملهاش حد تروحله ، وكمان حامل
عمر بدهشه : فرح حامل 
مي ببكاء : ايوه ياعمر ، قبل ما تختفي بيومين كانت دايماا بتدوخ اخدتها وروحنا حليلنا في مستشفي الجامعه ونسيت خالص موضوع التحليل ده بسبب الي حصل ، بس النهارده بالصدفه روحت عشان اسأل علي حاجه ، قبلت الممرضه وكانت معاهاا التحليل وقالتلي انها دورلت علينا كتير عشان تدينا التحليل عشان تبشرنا اصلها شافتنا كنا خايفين لتكون في حاجه تانيه لان مامت فرح كان بيجيلها نفس الاعراض بس كان بسبب المرض الخبيث ففرح كانت خايفه بس للاسف نسيت خالص اروح أسال 
عمر بتنهد: ياتري كريم هيعمل ايه لما يعرف
.................................................. .................
الو مين معاياا 
ياسمين بصوت متعب : انا ياسمين يامعتز ، اكيد نستني طبعا
معتز بتعجب : ياسمين ، ياا انتي كنتي فين يابنتي
ياسمين : ديه قصه طويله ، انا عايزه اقبلك يامعتز ياريت
معتز : طيب ما تيجي الديسكو ما انتي عارفاه
ياسمين : معلش يامعتز هتعبك معايا ، بس ممكن تقابلني في كافيه كذا
معتز: تمام ، بس ايه مسألتيش علي شادي يعني
ياسمين بتنهد :هسأل عليه ليه ، اكيد هو ماصدق يرتاح مني 
معتز : ماشي ياياسمين خلاص علي ميعادنا بكره ان شاء الله
.................................................. ..................
ها ياحببتي طمنيني الدكتوره زهره قالتلك ايه
علي : ياستي قالت انهاا المفروض تستريح وتبطل حركه ، بس هنعمل ايه مبتسمعش الكلام
هدي بحنان : لا يافرح ياحببتي ، لازم تستريحي وسيبك من الشغل
فرح : لا ياماما ، انا مستريحه كده والله ، بس هخلي بالي من نفسي ما تخافيش
هدي بحنان : طيب يلا اطلعي استريحي ، وبلاش تروحي المستوصف النهارده
فرح وهي تنظر لعلي : طب والحسابات ، ده اكيد بابا علي هيندم انه شغلني عنده
علي بأبتسامه حنونه : هعفيكي النهارده ياستي ، يلا سلام انا عشان عندي شغل في المستوصف 
ذهب علي وأستأذنت من هدي وصعدت الي غرفتهاا ، وجلست علي سريرها بتعب وبدأت تتحسس بطنها التي بدأت تظهروبدأت تتذكر حالتها منذ أن اتت من 3 اشهر 
علي بحب : لازم يابنتي تقفي علي رجليكي لو مش عشانك عشان الطفل الي لسا مجاش علي وش الدنيا 
فرح بأنكسار : حاسه ان حيلي اتهد ، ما بقتش قادره استحمل حاجه ، بقيت مكسوره اوووووي اكتر انسان حبيته ظلمني ورماني ومدنيش فرصه حتي يسمعني 
علي بحنان : انسي الماضي يابنتي ، وبدأي حياه جديده هنا ، انا وهدي بجد حبناكي وحسينا ان ربنا عوضنا بيكي متعرفيش احنا كان نفسنا نجيب بنوته اوي بس ربنا ما ارضش بعد ادهم اننا نخلف
فرح :بس انا مش عايزه اتقل عليكم كتر خيركم استحملتوني اليومين دول وانا بقيت كويسه 
هدي وقد جائت اليهم : ايه الي بتقوليه ده يافرح ، ده انتي من ساعة اما جيتي وانتي بجد مليتي علينا حياتنا ، خليكي معانا يابنتي وانتي اه شايفه البيت فاضي علينا ومافيش حد غيرنا
فرح : بس
هدي : بس ايه ، قولي أه عشان خاطري
علي ولكي يقنعها: وياستي جامعتك هخليكي تكمليها هحولك هناا ، في جامعه المنصوره بس بعد ما تولدي ان شاء الله ، وكمان انا محتاجك تساعديني في حسابات المستوصف قولتي ايه 
هزت له فرح وجهها بالموافقه، وسقطت دموعهاا 
هدي وقد اقتربت منهاا بحنان لتحتضنها : الحمدلله انك وافقتي 
افاقت فرح من شرودها ، علي صوت الامطار التي بدأت تتساقط وقفت امام شرفتهاا وظلت تدعو دعوتها التي تدعوها كل يوم منذ ان ظلمهاا وطردها : يارب انت الوحيد الي عارف اني مظلومه ، يارب برئني في الدنيا قبل انا تبرئني في الاخره ، ظلت تردد دعوتها ، ثم تذكرت طفلها وظلت تدعو الله ان يحفظه 
جائت اليها هدي من خلفهاا وربطت علي كتفها وقالت: متخافيش ربنا عمره ما بينسي حد ، واكيد هياخدلك حقك من الي ظلموكي ياحببتي ، يلاا خدي اشربي كوبايه اللبن الدافيه ونامي شويه عشان نقعد بالليل مع بعض نتسلي في التريكوا 
فرح بحب : حاضر 
.................................................. ................
ازيك ياياسمين ، بس مالك شكلك تعبان ايه الي حصلك 
ياسمين وبدأت تقص عليه ماحدث 
معتز : مكنتش اعرف صدقيني الي حصلك ، الحمدلله انك قومتي منهاا وخلصتي من الطفل
معتز : اسف مش قصدي والله ، بس انا عارف شادي مكنش هيرضي يعترف بيه 
ياسمين وبعد محاولات كثيره كي لا يحن له قلبهاا لكي تسأل عليه ولكن فشلت : وهو اخباره ايه
معتز : زي ماهو بل للاسوء ، ديما شرب وسهرات ، وسفر وستات
نظرت له ياسمين بأسي ، ولكن لماذا ستحزن علي شخص خذلهاا فهذه هي طبيعته 
ياسمين : عايزه أسالك عن حاجه يامعتز ويااريت تجاوبني عليها 
معتز : اسألي ياياسمين 
.................................................. ....................
ظل ينظر عليهاا باستغراب شديد ، ثم تفوهه بأسمهاا : ياسمين ،
انتي ايه الي جابك هنا
ياسمين : متخافش مش جايه اقولك ، اتجوزني عشان ابنك ، ابنك مات وارتاح منك قبل ما يجي الدنيا ويجي يشوف اب حقير زيك
شادي : مات 
ياسمين :مش هو ده الي مكنتش عايزه ، واتهمتني انه مش ابنك مع انك عارف ومتأكد انه ابنك ، المهم ده مش موضوعنا خلاص لان انت صفحه من حياتي وانتهت ومش عايزه افتكرها
عاملت ايه في فرح ياشادي ، انا عرفت من معتز كل حاجه ليه كده ياشادي ليه ، كنت فاكر فرح زي وزي البنات الي كنت تعرفهم ، الي متعرفهوش فرح كانت مرات كريم وحتي وهي كانت بتشتغل عندك في المطعم كانت مراته 
شادي بأستغراب : مراته
ياسمين : اومال انت فاكراها ايه ، زينا كده ، الي متعرفهوش فرح ديه اطهر واشرف بني ادمه حرام عليك ياشيخ جيت علي واحد ه ياتيمه منك لله ، منك لله كانت ياعيني جايه تساعدني وتترجالك انك تتجوزني بعد ما كنت مصممه اموت الطفل لو كانت تعرف الي هيحصلها مكنتش جات ووقعت تحت ايدك وندلتك 
عاملت ليه كده فاهمني ليه ، عشان ملقتهاش واحده سهله زي الي تعرفهم
لم يستطع شادي الوقوف اكثر من ذلك فكانت الصدمه قويه عليه هوي علي اقرب مقعد ولم يرد 
ياسمين بحده : اعمل حاجه صح في حياتك ، حتي لو مره واحده برئ الانسانه الي ظلمتها وخليتها تترمي في الشارع والله اعلم هي فين دلوقتي
وبعد ان انهت حديثها معه ، ظلت تنظر عليه نظره طويله ثم ذهبت 
شادي بألم : كنتي مراته ، ثم تذكر راندا 
فلاش باك !
حضرتك استاذ شادي
شادي : افندم ، خير
رندا بابتسامه :انا صديقة فرح ، فرح الي اخدت حبيبي مني ومثلت عليه الحب وبعدته عني ، دايما كانت تمثل عليه البرائه والحنيه 
لحد ،ثم بدات تبكي لحد ما لقيتها في حضنه
نظر لها شادي بصدمه : طب وانا مالي جيالي ليه
رندا بخبث : انا عارفه ان انت كنت بتحبهاا وعايزاها، بس هي مثلت عليكي دور الشريفه وراحت تدور علي الاغني منك عشان تبيع ليه نفسها ، ثم عاودت البكاء ثانيه انا الي كنت فاكرها صاحبتي واحسنت عليها في النهايه خانتني 
ظل شادي ينظر لهاا ويتأمل تعبيرات وجهها ليعرف اكانت صادقه ام كاذبه ، ولكن رندا كانت بارعه في التمثيل استطاعت ان تثبت له دور المظلومه والضحيه ، صدقهاا شادي وكأنه يبحث عن اي شئ ليثبت لقلبه بأنها مثلهم جميعاا 
شادي ببكاء وبدء يتذكر كلامه لهاا ، حتي انا مرحمتكيش يافرح 
.................................................. ......................
بعد ان انهوا عشاء عملهم في احد المطاعم 
رندا:لازم تشوف حياتك ، يا كريم ، اسفه اني بقول اسمك كده بس احنا بره الشغل 
كريم بضيق : اظن اننا خلصنا شغلنا يارندا ، خلي سواق الشركه يروحك ، اتفضلي
رندا بحنان : بس انا عايزه اقعد معاك شويه ممكن 
كريم بضيق : معلشي يارندا ، بس انا بجد مش حابب اقعد مع حد ، عن اذنك
بعد ان ذهب وتركها ظلت تنظر عليه وهو يغادر المكان 
رندا بشر: برضوه لسا بتحبهاا ، بعد كل الي عاملته عشان ابعدها عنك ، شكلك هتفضلي في حياتي دايماا يارتني كنت موتك وارتحت 
.................................................. .................
عامله ايه يا لاما ياحببتي
لاما : انا الحمدلله ياعمو ، هي طنطي فرح فين بقالها كتير اووي مبتجيش ليه قولها انها وحشتني اووي اووي
كريم وهو يحتضنهاا وبدون ان يشعر سقطت دمعه من عينيه علي يد لاما
لاما بطفوله وهي تمسح دموعه : انت بتعيط ليه ياعمو كريم
كريم : لا ياحببتي ، انا مبعيطش ، ها قوليلي العروسه عجبتك
لاما : حلوه اووي اووي ياعمو ، انا هروح العب بيهاا وقبل ان تذهب قبلته علي خديه وذهبت لتلعب 
كان يعلم انها تحب تلك المكان كثيرا ، كلما احس انه اشتاق اليها يأتي هناا ويظل ينظر لي لاما طويلا فقد كانت تشبه فرح كثيرا في عينيهاا ،لم يستطع نسيانها للحظه عندما تركهاا كان لا يعلم بانه يترك روحه ايضا معاهاا ، ولكن يظل عقله يعاتبه ..فهي قد خانتك لماذا مازلت تحبها
اما القلب فيرفض تماما نسيانها 
افاق من شروده علي صوت هاتفه
.................................................. ......................
اراد ان يأخذ حقهاا وينتقم لها اولا ممن ظلموها ، فكر كثيرا في وسيله للانتقام ورئي ان اشد الانتقام ان تنتقم من خصمك بنفس طريقته لكي تجعله يذيق نفسك الألم ولكن الطريقه ستكون مختلفه قليلاا
اخبرها بأنه ينتظرها في منزله من اجل امر هاما ،واذا لم تأتي فسيقلب كل شئ علي عقبيه ، اضطرت ان تذهب اليه لتري ماذا يريد منهاا ،فتلك الاتفاق انتهي منذ اشهر واصبح كل منهم في حاله
رندا بضيق : عايز ايه ياشادي ، اظن اننا اتفقنا كل واحد ينسي التاني وحتي لو شافه في مكان يعمل نفسه ميعرفهوش ولا يعرفه 
شادي بابتسامه خبيثه : حبيت اشوفك ،اصلك بجد وحشتيني مووت يارندا
رندا بضيق : ايه وحشتيني ديه ، احترم نفسك ومش معني اني جتلك يبقي خلاص 
شادي وهو يقترب منها :في ايه ياحببتي ،براحه بس علي نفسك ،اقولك بصراحه اصل بجد من يوم ماشوفتك وانتي بجد عجباني وعايز نقضي ليله مع بعض
رندا بعصبيه وتبتعد من امامه لكي تذهب : لاا انت اكيد اتجننت ،ابعد كده والي عايز تعمله اعمله انا مبتهددش وعايز تقول لكريم وماله اقوله وشوف بقي هيصدقك ازاي
شادي ويكون اسرع منها ويغلق الباب :هههه انتي فاكره الدخول زي الخروج ياحلوه ، وبعد يقترب منهاا ويقبلهاا قبلات متلاحقه ، كانت تحاول الابتعاد عنه ولكن 
رندا : ابعد ياحيوان ، ابعد بدل ما اصرخ والم الجيران
شادي بابتسامه مستفزه : وماله ياحببتي صرخي ، ولا يهمني وعامل حسابي ،وبدأ يضغط علي زر ريموت التليفاز واصبح صوته يغطي علي صوت صراخها
ظلت تصرخ وتصرخ ولكن بدون فائده حملها بين بعنف بعنف واخذها الي غرفة نومه وبدء يفعل بها ما اراد ،الي ان 
رندا ببكاء :انت حيوان ، منك لله ، منك لله 
نظر لها شادي ببرود وهو يرتدي ملابسه:دلوقتي عرفتي ربنا ، بعد ما اتهمتي واحده في شرفهاا وياريت بذنب كل ده عشان عينك علي جوزهاا وعايزه تاخديه منه ، انا بقي حبيت اوريكي نفس الشعور الي عاملناه فيهاا فاكره ولا افكرك
ظلت تنظر اليه بانكسار وبدأت ترتدي ملابسهاا واخذت حقيبتها ورحلت ودموعها تتساقط 
نفس الغرفه ونفس الشقه ونفس المكان ونفس الحاله ،وكأن الايام تدور 
ركبت سيارتها وظلت تبكي بهستريا 
.................................................. ..................
جلس ينتظر صاحب الاتصال المجهول ، الذي اصر علي طلب مقابلته كان يقف بجانب سيارته في احد الاماكن البعيده ، وكأنه كان يعلم انا ما سيدور بينهم يحتاج الي مثل هذا المكان 
ظل ينظر الي الشخص القادم اليه ،ظل يتأمله ولكن لم يستطع التعرف علي شكله 
اقترب شادي منه ومد يدهه له : انا شادي 
ظل كريم يدور في باليه هذا الاسم فهو قد سمعه سابقا ، نعم هو اسمه ،ظل ينظر اليه ويتفرسه ،مد اليه يدهه ليس ليرحب به بل ليخرج فيه كل ما بداخل قلبه 
شادي بخنقه وبدء يتنفس بصعوبه : سيبني لو سامحت دلوقتي وبعد كده خد حقك زي ما انت عايز بس لازم تسمعني 
كريم وبدء يخفف من قبضته عليه : اسمع ، اسمعك ازاي عايز تقولي ايه هاا فاهمني تقولي ان مراتك كانت بتخونك معايا ها
شادي : لاء مراتك مظلومه ،اسمعني ارجوك متعملش زي ما عاملت معاهاا ،وضيعتها من ايدك ومدتهاش فرصه حتي انهاا تدافع عن نفسها
ابتعد كريم عنه قليلا ،وبدء يستمع لشادي ، ظل ينظر له وهو يتحدث كان كل كلمه يقولها يشعر بمدي حقارته ، شعر بأن الدنيا بدأت تضيق وتخنقه ، كيف فعلا ذلك فيها كيف ظلمها وطردهاا يعلم تماما بأن ليس لها احد ، كانت تعتبره كل شئ في حياتها وعدها الا يخذلها وها هو الان قد خذلها
كريم :وليه جاي دلوقتي تقولي ، بعد ماضاعت مني 
شادي وبدء يمسح فمه من الدماء : متجبش اللوم علياا ، انت كمان مدتهاش فرصه تدافع عن نفسهاا اتهمتهاا ووجعتها من غير ماتسمعها مع انك المفروض تكون عارف مراتك كويس وواثق فيها
انا بكده اكون عاملت الي علياا ، وقولت الحقيقه عارف اني كنت غلط في حاجات كتير وعاملت حاجات كتير غلط بس كل واحد وليه ظروفه الي اجبرته يعمل كده ، دور عليهاا ياكريم قبل ما الاوان يفوت عشان تقدر تسامحك
تركه وذهب، ظل ينظر عليه الي انا رحل بسيارته 
.................................................. ...................
اغلقت هاتفها ، وظلت حبيسه غرفتها في الظلام ، دخلت عليها والدتها كانت سيده كبيره في السن 
والدتها : مالك يارندا قاعده كده ، ومروحتيش شغلك ليه ياحببتي ده انتي عمرك ما غبتيه منه
رندا وتحاول ان تكون طبيعيه امام والدتها : تعبانه شويه ياماما 
والدتها بأستغراب فهي دائما تواظب علي عملها حتي لو كانت مريضه : خلاص ياحببتي ارتاحي وابقي اكلمك في الموضوع يوم تاني
رندا بأنكسار : موضوع ايه ياماما ، انتي عايزه فلوس او حاجه
والدتها : لا ياحببتي ، ربنا يخليكي لياا ، بصراحه عمتك جيبالك عريس وعايزاكم تتقبلوا وبتقول عريس لقطه الصراحه 
عندما سمعت رندا ذلك : مش عايزه اتجوز ، انا قولت مش عايزه اتجوز وياريت محدش يفاتحني في الموضوع ده تاني
اندهشت امها منها ، واقتربت منها واخذتها بين احضانها بحنان : ياحببتي انا نفسي افرح بيكي انا ماليش حد غيرك ، بعد ما ابوكي سابني وراح اتجوز عليا
رندا ببكاء : لو سامحتي ياماما ،ياريت تقفلي علي السيره ديه ، انا تعبانه وعايزه انام
والدتها : حاضر ياحببتي ، ثم تركتها وغادرت وهي تشعر بأسي علي ابنتها
ظلت تنظر حولهاا بأعين باكيه ، وهي تتذكر ماحدث ليله امس 
.................................................. ...................
خير ياشادي طلبت انك تقابلني
ظل ينظر اليها لبعض الوقت ،ثم: عاملت اول مره في حياتي حاجه صح ، ثم بدء يتذكر رندا فعندما فعل الصح لاول مره كان مقابله العكس 
ياسمين : المهم اننا نلاقي فرح ، صح الحقيقه بانت بس الي اتظلم مبقاش موجود عشان يشوف برائته
شادي بحزن : ياسمين ممكن اطلب منك طلب
نظرت له ياسمين بأستغراب : اطلب ياشادي
شادي: ياريت تسامحيني ياياسمين ، انا ظلمتك كتير معايا ، وعشان مش عايز اظلمك معايا تاني مش عايز اصلح ذنبي واتجوزك عشان عارف اني انسان ميصلحش انه يكون في يوم اب او زوج
ياسمين : انا مسامحاك ياشادي المهم ربنا هو الي يسامحك ،واذا كنت حاسس بالذنب اتجاهي فانا كمان حاسه بالذنب اتجاه نفسي عشان اتعلمت وفوقت متأخر بس مش مهم المهم اني فوقت ، ولو شايف نفسك انك مش هتكون زوج واب سوي انا برضوه شايفه اني مقدرش اكون زوجه وام سويه
شادي وبدء يشعر بالذنب اكثر اتجاهها: صدقيني ياياسمين ظروفي وحياتي كانت اقوي مني ، خليت مني انسان حقير وندل يمكن لو كانت حياتي وظروفي غير كده ، كنت بقيت انسان تاني
ياسمين : احنا الي بنختار نكون كويسين اولاء ، كان عندي اكبر مثال فرح بالرغم انها عاشت من غير ام وفي رعايه مرات اب ظالمه دايما بتعملها زي الخدامه ، بس هي فضلت محافظه علي نقائها متحولتش لانسانه ناقمه علي حياتها وكرهه الناس بالعكس كانت بتقابل ديما الاسائه بالحسني والخبث بالطيبه مع انا كنت شايفه كل ده بس كنت زيك ظروفي خلتني انسانه كرهها حياتها ومش انسانه انانيه قلبها مليان حقد وغيره ، متستغربش اني بتكلم عليهاا كده لان انا بجد اتعلمت منها حاجات كتير بس للاسف متأخر اوي بعد ماكان الدرس صعب اوي وبعد ماهي اختفت عن حياتنا وعايزه اقولك حاجه افتكرها دايما يمكن ده يكون اخر لقاء بينا (من يتقي الله يجعل له مخرجا ويرزقه من حيث لا يحتسب )صدق الله العظيم 
عن اذنك ..ذهبت ياسمين وتركته وهو شارد في حياته ،شارد في كل شئ فعله ،فالظروف ليست مبررا بأن تكون شخصا سئ ، تحاسب الناس وتعاقبهم بسبب اناس اخرون قد خذلوكم 
شادي بأسي: عندك حق ياسمين ، بس كلامك جيه متأخر اووي
.................................................. .........
كان يضع رأسه علي رجلي امه ، ولاول مره منذ ان كان طفلا يبكي بين يديها هكذا ، ظلت تربط علي كتفيه وتبكي معه في صمت 
امينه بحنان: في الدنيا لازم نمر بمحطات كتير عشان نتعلم ازاي نكمل حياتنا ، المهم اننا نتعلم ونلحق الي ممكن نضيعه من ايدينا ، انت فعلا اتسرعت وظلمت من غير ما تسمع وكان لازم تتعاقب ياحبيبي عشان تعرف عواقب الظلم اد ايه بتكون صعبه ، وبالذات لم بنكتشف اننا ظلمنا واتهمنا اقرب الناس لينا من غير حتي ما نسمعهم او نديهم فرصه 
بدء يرفع وجهه من علي رجلي والدته : خايف ان ربنا يعاقبني ، ويحرمني منهاا ،انا ندمان يا امي اووي بس ندمي جيه متأخر متعرفيش قد ايه انا بتعذب وانا معرفش هي راحت فين وعايشه ازاي حاسس اني بقيت ميت 
امينه بدموع علي حال ابنها :زي ما ربنا اراد انكم تكونوا لبعض ، يمكن تتجمعوا من اول وجديد تاني ، بس اوعي تتأيس 
كريم : عارفه يا امي انا بدور عليها من ساعات اول يوم طردتها ، كنت ناوي اننا نطلق بس بهدوء واديها كل حقوقهاا ، كان هيبقي صعب عليا اننا ننفصل بس كنت موجوع اووي 
كانت تقف خلف الباب وتستمع اليه ، كانت خائفه ان يفتضح امرهاا ويعرف بأن لها دور في تلك اللعبه الحقيره 
.................................................. ..........
ذهبت الي عملهاا ، وهي تحاول ان تكون قويه كما اعتادت وعندما وصلت الشركه
كريم: انسه رندا ، ممكن لحظه 
دخلت اليه في مكتبه ، ووقفت امامه وهي تحاول ان ترسم ابتسامه علي شفتيها
ظل ينظر اليها بأعين كالصقر ، اقترب منها قليلاا وقال بهدء: احتراما للعشره ، تسيبي شغلك في الشركه بكل هدوء 
رندا بدموع : ليه ، هو انا عاملت حاجه
كريم بحده : لا ابدا ماعملتيش حاجه خالص ، اتفضلي اطلعي بره 

خرجت رندا ، وجمعت بعض اشيائها المهمه ورحلت ولاول مره تخرج مكسوره مهزومه
جاء عمر اليه ،بعد ان رئي رندا خارجه امامه تبكي 
عمر بقلق : في ايه ياكريم
جلس علي كرسي مكتبه وبدء يرجع رأسه للخلف ويغمض عينيه بألم : هحيكلك علي كل حاجه بس الاقي فرح الاول ،ساعدني ياعمر اننا نلاقيها في اسرع وقت
عمربحنان : ان شاء الله هنلاقيها ياكريم
.................................................. ...............
كانت تجلس تنتظر متابعتها عند الطبيبه، جلست بجانبهاا فتاه يبدوا انها في اواخر شهورها 
الفتاه بتعب : انتي في الشهر الكام 
فرح وتضع يدها علي بطنها الصغيره : في الخامس 
الفتاه: ربنا يكملك علي خير 
فرح : يارب انا وانتي ، بدأت الممرضه تنادي علي اسم فرح استأذنت منها وذهبت 
في تلك الاثناء جاء زوج تلك الفتاه ، وكان
احمد بحب:خلصتي ياحببتي 
زوجته : اه ياحبيبي ، بس قولت استريح شويه عشان حاسيت بشويه تعب بعد ماخرجت من عند الدكتوره
احمد بحنان وهو يقبل يدها : هانت ياحببتي مش فاضل لغير شهر ، وتشرف بنتوتنا الجميله فرح
ابتسمت له وقالت بحب : تصدق نفسي اشوف فرح ديه واتعرف عليها ، عشان اعرف مين الي جوزي حبيبي ديما بيحكيلي عنها وعن اخلاقها 
احمد ويمسك يدها بحنان : طيب يلا بينا عشان نروح زمان ماما قلقانه وعايزه تطمن عليكي 
امسكت يد زوجهاا وتشبثت به ، وعندما اداروا وجههم ناحيه الباب لمغادره العياده
فرح بأبتسامه وهي تتذكره : احمد ، ياا قد ايه الدنيا صغيره ، يعني ديه زوجتك الي كنت بتكلم معاهاا ، ظلت تنظر عليهم بحب 
وقالت بتمني وهي تتذكر حياتهاا السابقه مع زوجها وحبيبها : ربنا يسعدكم ديما ويديم عليكم الحب
.................................................. ...................
انا مش مصدقه نفسي ، حمدلله علي السلامه ياحبيبي ، وظلت تبكي وهو بين احضانها
ادهم بحب : خلاص بقي ياهدهود بطلي عياط ، انا جيتلك اه ياستي ولا ارجع تاني
هدي : لاء خلاص ياحبيبي مش هعيط ، المهم ما تبعدش عني
علي بحب واشتياق : وحشتني اووي يابني ، ولا اقولك يادكتور ادهم
ادهم بحب وهو يقبل يد والده : وحشتني اوووي يادكتور علي
كانت واقفه تنظر اليهم بفرحه لفرحتهم ، فهاهو ابنهم الغالي قد عاد اليهم كانت سعيده لحالهم ، قررت الذهاب لأعلي لكي تتركهم ولكن
ادهم : انتي فرح صح، ازيك 
فرح بخجل : حمدلله علي سلامتك يا دكتور ادهم 
ادهم وقد احس بخجلها : الله يسلمك ، بس دكتور ايه ، انا ادهم بس يابنتي 
فرح وقد احست بأنه شخص لطيف، أبتسمت له وصمتت
علي وهدي :فرح بقي يا ادهم كانت مليه علينا البيت في غيابك، وان شاء الله هتفضل ملياه علينا هي والبيبي الصغير ونبقي نناه وجده 
ادهم بدعابه : ونسيتوني انا شكلكم ولا ايه 
فرح : ربنا يخليكم ليهم 
ادهم : ربنا يخلينا ليهم احنا الاتنين ، ثم قال بدعابه يعني انتوا بقيوا جدو وتيته وانا ايه مش هبقي خالو
هدي : عقبال ما نشوف عيالك انت كمان ياحبيبي ونفرح بيك
ادهم بدعابه وهو ينظر لفرح : الحق انا اطلع اوضتي ، لتقولي اختارنالك عروسه
هدي : شوف الواد ماشي اهرب اهرب ، ثم تنهدت بفرحه وهي تنظر لزوجها الذي يضحك علي دعابة ابنه الحمدلله انه رجع لينا بالسلامه
.................................................. ................
في ايه يارندا ، مالك بتقولي ايه طردك طب ليه اه انا عرفت انه عرف الحقيقه وكنت فاكراه عرف منك ،وقبل ان تكمل كلامها وجدته يقف خلفهاا وينظر لهاا .. سقط الهاتف من يديها 
ووقفت صامته تنظر اليه بخجل لا تعرف كيف ستبرر ما فعلته 
ماجده بارتباك : انا .. اصل
كريم بهدوء :متخافيش ياخالتو ، انا استاهل كل الي حصلي ، عشان للحظه صدقت لعبتكم واتخليت عن مراتي ..
ثم نظرها عليها نظره طويله، ورحل
اصبحت حياته بلا امل وهدف ،كان يجلس في مكتبه يتابع عمله وعلامات الحزن والاسي علي وجهه ، وكيف لا يشعر بذلك وقد فقد حبيبته وزوجته واضاعها ،كل محاولاته للبحث عنها قد ابت بالفشل ،اصبح يبحث عنها في وجهه كل من يقابلهم ،لايفكر في اي شئ سوا ان يجدها حتي لو عاقبته بما فعله بهاا
دخل عليه صديقه وهو يشعر بالاسي اتجاهه ، فهذه هي حالته منذ ان علم الحقيقه واكتشف مؤامره خالته ورندا ،حمد ربه انه لم يخبر صديقه بأمر حملها فكيف ستكون حالته عندما يعرف انه عندما طردهاا وتركها كانت تحمل في احشائها طفل منه
عمر :مافيش اي اخبار ياكريم
كريم وهو يترك ماكان يتطلع اليه ،ثم بدء يسترخي : للاسف ياعمر كل المحاولا ت فشلت ومافيش نتيجه ، انا خايف عليها اووي 5 شهور معرفش عنها حاجه ،قربت اتجنن ياعمر
عمر بأسف علي حال صديقه :طيب مروحتش لمرات باباها تاني يمكن تكون راحت ليهاا 
كريم : للاسف متعرفش حاجه عنها ،صح ياعمر في بنت هتيجي تقدم في شغل ابقي تابع الموضوع عشان خاطري واهتم بيه
عمر : تمام
كريم : انا ماشي دلوقتي ، سلام
ظل ينظر علي صديقه بحزن بعد ان رحل ،وهو يتمني له ان يجمعه القدر بزوجته مره ثانيه
.................................................. ..................
ممممم،الجميل سرحان في ايه ،واخبار الواد الشقي ايه
فرح وهي تضع يدها علي بطنهاا المتكوره الصغيره :الحمدلله 
ادهم : ماما قالتلي انك كنتي تعبانه امبارح 
فرح بأرهاق :دكتوره زهره قالتلي انه ده شئ طبيعي عشان بقيت في الشهور الاخيره
ادهم بتردد : مش ناويه يافرح ، تقولي لباباه ، بلاش تحرميه من اجمل حاجه اي راجل بيتمناها
فرح بحزن: بس باباه مش عايزني في حياته ، ثم تذكرت بأسي كلماته (عارفه يافرح نفسي اجيب طفل منك ويكون شبهك ، وكمان مش واحد بس انا عايز نص دسته ) ثم تذكرت وهي يدفعها من امامها ويطردهاا ويقول لها كلمته الجارحه (الشارع مابيجبش غير الزباله)
نظر لها ادهم بأسي : للاسف مهما جرحونا الي بنحبهم ،بنفضل متعلقين بيهم ومش بننساهم 
نظرت له فرح بألم وحزن يملئ عينيها ،وابعدت وجهها عنه لكي تترك لدموعها العنان
ادهم بحنان :قولنا بلاش عياط ،انا مبحبش النكد
فرح بحب : انت طيب اووي يا ادهم بجد ، انا لو كان عندي اخ مكنتش هحبه زي ما بحبك كده ولا كان هيبقي حنين عليك كده
ادهم بتفاخر: احم احم ، دعونا نعمل في صمت لا داعي للتصفيق 
فرح بأبتسامه باهته:هههههههههههههه
ادهم : ايوه كده اضحكي ، يلا سلام بقي عشان عندي شغل في العياده .
كانت تقف في شرفتها تتأملهم وتتابع حركاتهم واندماجهم مع بعض 
صفيه (الخادمه):سي ادهم بقي متعلق بست فرح اوي 
هدي بقلق: خايفه اوي ياصفيه ليحبها ، مهما كان ادهم شاب وممكن يفكر فيها بطريقه تانيه 
صفيه وقد تذكرت موقف ما:فكرتيني بأخويا ياست هدي ، حب يساعد واحده ومكناش نعرف ليهاا اصل ولا فصل وعايشها معاه ومراته وفقت علي كدا وبعدين حصل الي حصل وحبهاا ،لما مراته عرفت طلبت الطلاق وياا مواويل بس المشاكل متحلتش الا بعد مع البنت ديه مشيت ،اصل قلوبنا مش بأيدنا ياست هدي
هدي بخوف: عندك حق ، انا لازم ادور لأدهم علي عروسه بسرعه او ، بس مش عايزه اعمل التصرف التاني واجي عليهاا وديه بنت مسكينه كفايه الي شفته 
.................................................. .............
مش معقول ادهم باشا جيه من المانيا ، اخيرا ده انا كنت قربت افقد الامل في انك ترجع تاني يا ابني
ادهم : ازيك يا احمد وحشني جداااا ، سمعت انك اتجوزت 
احمد: اه اتجوزت ساره بنت عمي ، وبقيت اب لبنوته من اسبوع كمان شوفت بقي
ادهم : مبروك يا احمد ، الف مبروك تتربي في عزك 
احمد :الله يبارك فيك ،عقبال ما افرح بيك ان شاء الله
ادهم بأبتسامه : اقعد احكيلي بقي عامل ايه في حياتك ، ولسا مستقر هنا ولاا بعدت
احمد :باجي هنا البلد ديماا عشان امي مرضتش تسيب البلد بعد وفاة ابويا الله يرحمه ،بس شغلي في القاهره
ادهم بأسف: الله يرحمه
احمد: شكلي معطلك عن شغلك ، امشي انا بقي ونتقابل وقت تاني 
ادهم :لاء انا خلاص خلصت شغلي ،تعالا نقعد في مكان وندردش سوا احسن انت وحشني اوووي
.................................................. ...................
انتي بتقولي ايه ياهدي ،ايه الي جرالك انتي عمرك ماكان تفكيرك كده
هدي: انا ام ياعلي وخايفه علي ابني ،متنساش ان ابنك شاب وممكن يعجب بيها ويحبها ويقولنا اتجوزها ،صحيح والله انا بحبهاا بس برضوه خايفه علي ابني انت مبتشوفش بيعاملها ازاي 
علي بضيق :ياهدي ابنك عاقل وبيخاف ربنا وعمره ماهيفكر في حاجه زي كده
هدي:ابني عاقل اه ،بش الشيطان ممكن يأثر فيه ، انا خايفه بجد بس انا قررت ان اعيشها في شقة ماما الله يرحمها هخلي صفيه تروح بكره تنضفها وتعيش فيها لغايت لما تولد وبعدين لازم بقي نشوف جوزهاا ولا ايه
علي بأسف : استغفر الله العظيم ، اعملي الي يريحك ياهدي
كانت ذاهبه اليهم لكي تخبرهم بشئ ما ،وسمعت حديثهما
وقفت خلف الباب بأنكسار ،ثم سحبت نفسهاا وذهبت الي غرفتها
فرح بدموع علي حالهاا ، ظلت تتذكر كل كلمه سمعتهاا وتعلم بأن هدي لم تقل سوا الشئ الصحيح فهي مهما كان ليست ابنتهم ،ويكفي انهم راعوها الي الان .... جلست تبكي علي كل مايحدث لهاا ثم وضعت يدهاا الصغيره وبدأت تمررها علي بطنها بأعين دامعه
فرح: متخفش ياحبيبي ، هنمشي من هنا ارض الله واسعه ، شوفت لو بابا كان صدقني مكنش هيحصل كل ده ، مش عارفه هروح لمين بس انا وانت شكلنا حياتنا هتبقي زي بعض بس متخافش انا هعوضك وهشتغل مش هخليك تحس انك عبئ علي حد أحساس صعب اووي ياحبيبي مش هخليك تحسه ، وهعوضك ونعمل بيت لينا حلو وصغير اوعي لما تكبر تبعد عني وتسبني وتروح لبابا عشان هيبقي معاه فلوس كتير ، اوعي تسبني ماشي ان هستحمل والله كل حاجه وهصبر عشان ربنا يعوضني فيك خير ، بدأت تحس بحركه بداخلهاا ، كأنه يقول لها انا اشعر بيكي يا امي 
في تلك اللحظه اطرق عليها علي الباب
علي :ايه يافرح مالك ياحببتي ،عمال انادي عليكي من بدري يلا تعالي نتعشا سواا 
فرح :ماليش نفس ،هصلي العشا وهنام 
علي :ماشي يابنتي الي يريحك 
ادهم :ها فين فرح يابابا ،مش هتيجي تتعشا معانا ولا ايه 
علي :لاء يابني قالت ملهاش نفس
كانت هدي تتابع نظرات ابنهاا وتشعر بالضيق الشديد
هدي بغضب :في ايه يا ادهم ،مش ملاحظ اهتمامك بفرح بيزيد كل يوم 
علي :هدي ،في ايه ابنك مش قصده حاجه
ادهم بأستغراب: مالك ياماما ، الايام ديه بقيتي متغيره حتي في معاملتك مع فرح
هدي وقد تركت الطعام وذهبت : مافيش
علي : كل يابني ، متشغلش بالك امك اعصابها بقيت تعبانه اليومين دول ربنا يهديهاا
.................................................. .............
كانت في منتصف الليل ، تمشي بين الاشجار تائهه خائفه ، لا تعلم الي اين ستذهب ،ظلت تسير الي انا جلست في مكان لترتاح قليلا ، بدأت تشعر بالتعب الشديد، سمعت صوت من خلفها قوي 
انت بتعملي ايه هنا ، في نصاص الليلي اتكلمي
فرح بخوف وهي تنظر الي تلك البندقيه (فيبدو من مظهره انه غفير يعمل في تلك المكان: ابدا بستريح شويه وهمشي 
الغفير وبدء يشفق عليها فعلامات التعب تبدوا علي وجهها :طب اقعدي يابنتي استريحي ،معلشي خضتك
نظرت له فرح بأمتنان : لاء شكرا خلاص ، انا ماشيه
الغفير: شكلك غريبه من البلد ، اصل تقريبا اعرف معظم بنات البلد عشان شغلهم هنا في المزرعه 
فرح : هو في هنا شغل للبنات 
الغفيرونظر اليها :اه في ،بس انتي ...
فرح:متقلقش انا لسا فاضلي شهرين ،علي ماولد الله يخليك ساعدني اني اشتغل انا بجد محتاجه الشغل هناا 
الغفير بتردد : مش عارف اقولك ايه يابنتي ،هقول لاستاذ حسن 
فرح :هو استاذ حسن هو صاحب المزرعه
الغفير:لاء المزرعه بتاعت بيه كبير بس مش عايش هناا ،بيجي كل كام شهر، عشان اشغاله كلها في القاهره
فرح :طيب هتساعدني
الغفيروبدأ يتعاطف معها: طب بصي لو سألوكي عن الحمل قولي انك لسا في الشهر ال4 انتي كده كده بطنك مش كبيره اوي ، لانك لوقولتي في 7 ديه صعبه يابنتي انهم يشغلوكي لانك ممكن في اي وقت تولدي
فرح بأمتنان : مش عارفه اقولك ايه بجد ، انت راجل طيب
الغفير: طيب تعالي جوا من السقعه ديه لحد الصبح ولا هتفضلي قاعده كده بره
فرح : لاء هنا كويس هستني للصبح 
الغفيروذهب للداخل ، ثم عاد ومعه بطانيه : خدي يابنتي عشان السقعه
نظرت له فرح بأمتنان شديد وغطت نفسها بتلك البطانيه ، ثم وضعت يدها علي بطنهاا وبدأت تتحدث مع طفلها : شوفت ياحبيبي اه الحمدلله لقيت شغل ، اوعي بقي لما تكبر تزعل عشان ماما بتشتغل في مزرعه تجمع المحاصيل، معلش ياحبيبي كان نفسي اخلص جامعتي بس ان شاء الله هعلمك وتكون ثم تذكرت زوجها وقالت بدموع (مهندس شاطر زي بابا )
.................................................. ................
لا حولا ولا قوه الا بالله ،كان قلبي حاسس انها سمعتناا ،راحت فين دلوقتي
ادهم: هو في ايه يابابا وفرح سمعت ايه عشان تمشي
علي وكان ينظر الي زوجته ،ثم بدء يقص عليه حديث امه
ادهم :طب كنتي طلبتي مني انا اروح اعيش في بيت جدي ،او في اي مكان لحد بس ماتولد ،ليه كده بس ياماما
هدي :في ايه انتوا مالكم عمالين تجيبوا اللوم عليا ،ما انا كنت هعيشها في بيت امي اعمل ايه اكتر من كده متحسسونيش بالذنب
علي :خلاص يا ادهم الي حصل حصل ،ياريت بس متكونش بعدت عن البلد ونعرف نلاقيها 
ادهم : انا رايح ادور عليهاا
وبعد ان تركهم ادهم وذهب 
هدي:اه شوفت خايف عليها ازاي ،بكره كان جيه قالك جوزهاني يابابا
علي :انتي اتسرعتي ياهدي،واحنا اكتر اتنين عارفين ان البنت متستهلش كده واهي مشيت وريحتك 
هدي بخنقه :خلاص بقي ياعلي انا مش ناقصه
.................................................. ..............
حالك مبقاش عجبني ياصاحبي انت بقالك شهر ،مموت نفس في الشغل، ده انا كنت ماصدقت شوفت نفسك وحياتك 
كريم وهومنهمك في عمله الذي اصبح يشغل معظم وقته منذ رحيل فرح ووفاة امينه والدته:حالي كده كويس ياعمر،ها فرحك انت ومي امتا
عمر:لاء طبعا مش دلوقتي خالص احنا اجلناه
كريم :ومي ذنبها ايه
عمر:مي هي كمان مصممه علي كده
كريم وجلس امام صديقه :افرح ياعمر وفرحني معاك ،ومتقلقش عليا صاحبك قووي اوووي وبيستحمل وراضي (الحمدلله)
نظر له عمر بحنان ،واحتضن صديقه 
عمر:اناحاسس انك قريب اووي هتلاقي فرح ،وتذكر موضوع حملها ثم قال بهمس لا يسمعه احد وكأنه يحدث نفسه وهتفرح اووي ان شاء الله 
.................................................. .........
ممممم ، قولتيلي حامل في الشهر الكام
فرح وهي تنظر للغفير ولكن قد سارع هو بالرد عليه : ما انا قولتلك ياعم حسن في الرابع
حسن بتردد: طب ليه عايزه تشتغلي وانتي حامل كده
الغفير: ظروف ياعم حسن، وهي محتاجه مساعده وانت ابو الكرم
حسن: ياصالح استني ، ما انت عارف انها مسئوليه وكمان الواحد خايف يحصلها حاجه وهي حامل ونروح في داهيه 
فرح بخجل: متقلقش مش هيحصل حاجه، ولو حصلي حاجه مش هفرق مع حد ومش هوديكم في داهيه 
حسن بأشفاق: تمام يابنتي 
الغفير: ربنا يخليك لينا ياعم حسن ، وياريت تسكن مع البنات في السكن
حسن: تمام خلاص ، هتشتغلي من 6 الصبح لحد 4 العصر مفهوم هتجمعي المحاصيل مع البنات وتحطيهم في الكراتين بتاعتهم عشان الرجاله يحملوهاا 
هزت له رأسها برضي 
حسن: خدها ياصالح وديهاا ، السكن 
صالح: تمام ياعم حسن ،ومتقلقش علي ضمنتي 
حسن بقلق:اما نشوف
بعد ان انصرفواا ،ظل حسن ينظر عليهم ، ثم ذهب هو الاخر ليتابع عمله
.................................................. ..................
تعبت يا احمد ،من كتر اللف عليها ،مش عارف راحت فين بس ازاي لحقت تخرج من المنصوره كلها
احمد:مخلاص يا ادهم بقي ،انت عاملت الي عليك وراعيتوها بما يرضي الله وهي الي مشيت من نفسها 
ادهم باسف : مشيت من كلام امي ، وانا يعلم الله عمري مافكرت فيها بطريقه مش كويسه ، يمكن ساعات بحس بشويه احاسيس غريبه نحيتها بس انا عارف انها بتحب جوزها اووي 
احمد : هو صحيح اسمه ايه ، عشان نكلمه ونعرف نوصله
ادهم : كريم
احمد: كريم بس ، مافي مليون واحد اسمه كريم ما انا صاحب الشركه بتاعتي اسمه كريم يعني مثلا هتكون مراته ، اسمه بالكامل ياعم 
ادهم : للاسف مقالتش غير اسمه بس ، مرضتش تقول اي حاجه تانيه ، يمكن كانت خايفه لنعرف نوصله ونقوله وبابا وماما مرضوش يضغطوا عليها
احمد وهو يربط علي كتف صديقه: ان شاء الله خير ياصاحبي ،مش تيجي تشوف فرح الصغيره
ادهم بشبه ابتسامه فقد تذكرها: اسمها فرح 
احمد: اه 
ادهم :ربنا يخليهالك
.................................................. ..............
يلا يابنات قوموا كفايه كسل ، عشان نلحق نبتدي شغلنا، ثم اتجهت الي الفتاه الجديده ،يلاا ميعاد الشغل
فرح : حاضر ، انا جاهزه 
السيده وتدعي صباح : طيب يلا عشان اعرفك هتعمل ايه ،وقبل ان ترحل 
انتي في الشهر الكام صحيح 
فرح بتردد: انااا بصراحه في السابع بس اضطريت اقول في الرابع لأحسن عمي حسن ميوفقش اني اشتغل
صباح : مممم ، طيب هتعملي ايه لما تيجي تولدي
فرح:مش عارفه 
صباح بأشفاق: صحيح هو فين ابوه ، ازاي يسيبك كده تشتغلي 
نظرت له فرح ولم تتحدث 
صباح وقد فهمت خطأ: اه فهمت ، ربنا يستر علي بنتنا وبنات المسلمين ، يلا ياحببتي قومي افطري الاول مع البنات عشان نشوف حالنا بقي 
اه نسيت اعرفك بنفسي ، انا اعتبر المشرفه هنا واسمي صباح 
فرح بأبتسامه : اهلا بحضرتك
صباح بهمس : شكلهاا بنت ناس ، ايه الي رماها علي كده ، وانتي ياحببتي اسمك ايه
فرح: اسمي فرح
صباح : ماشي يافروحه ياحببتي ، يلا تعالي افطري واعرفك علي البنات
مره اسبوع ، كان هذا الاسبوع مختلف علي ابطالنا 
كانت تعمل مع الفتايات في الحقل، تعمل وتحمل الاشياء ولا تعلم ان كل هذا ملك لزوجهاا ،فيالك من عجيب ايها القدر
نظرت اليها صباح بأشفاق شديد ،علي حالها فيبدو انها فتاه بريئه ناقيه قد قست عليها الايام الي ان جعلتها تعمل وهي في مثل تلك الوضع ، ظلت تنظر عليها بأشفاق وحزن فكيف لفتاه في عمرهاا تتحمل كل هذا ،يالكي من فتاه قويه ، اتجهت اليهاا بحنان
صباح: تعالي يافرح ، عشان تاكلي مع البنات ياحببتي
فرح بتعب: لسا مخلصتش الشغل الي عليا ،هخلص واجي
صباح: ياحببتي تعالي كلي الاول الشغل مش هيطير، يلاا بقي بسم الله
كان الطعام بسيط جدا من خبز وجبنه وخضروات ، جلست تأكل معهم وهي تشعر ببعض التعب ولكن كانت تحاول بشده الا تظهر تعبها كي لا يروهاا غير صالحه في العمل وتطرد منه
بدأت الفتايات يمزوحون مع بعضهم ، كانوا في اعمار مختلفه ، ولاول مره يحاولون ان يكتشفوا سر هذه الفتاه ، فمنذ ان جائت كانوا يتهامسون مع بعضهم ، ولكن اليوم
احدي الفتايات : انتي صحيح يافرح في الشهر الكام
اسرعت صباح وردت قبل ان ترد عليها فرح التي ظلت متوتره فقد كانت صباح تعلم ان تلك الفتاه لا تترك احد الا وتتحدث عنه وسوف تكشف امرها وتتسبب في تطردها من العمل اذا علموا حقيقه كذبهاا : ما قولتلك في الخامس يافاطمه ، في ايه بقي 
فاطمه: مممم ، بس يافرح فين ابوه ،اوعي تكوني استغفر الله العظيم 
صباح بحده : فاطمه ، عيب الي بتقوليه ده واظن ده شئ يخصهاا تقولكم مين ابوه ولا لاء هي حره، وبلاش تظني في حد ظن سوء 
فاطمه:انا مش قصدي ياست صباح ، بس يعني مستغربه اصل شكلها غريبه عن البلد وباين عليهاا مش من هنا خالص ايه بقي الي جابهاا المنصوره ،وكمان ازاي جوزها يسيبها تشتغل كده وهي حامل
صباح بحده :فاطمه خلصي اكلك ويلا روحي كملي شغلك بطلي رغي
بدئوا الفتايات يهمون بالنهوض ،وذهبوا الي ما كان يعملون به قبل الراحه 
نظرت صباح الي فرح التي وجدتهاا مازالت جالسه بحزن شديد والدموع تملئ عينيهاا 
صباح :متزعليش منها ياحببتي ،هي بس الي حشريه زياده عن اللزوم ما انتي شايفه باقي البنات محدش بيدخل في خصوصيات التاني وكل واحد في اكل عيشه
فرح : هي ليه من ساعة ماجيت مضايقه مني ،مع انها ولا تعرفني ولا اعرفها ،وعماله تتهمني في شرفي مع ان والله الي في بطني مش ابن حرام ،وليه اب
صباح :يعني انتي مش هربانه من اهلك
فرح بحزن :لاء ، ديه قصه طويله اوووي وقبل ان تكمل كلامهاا كان شخص يندهه عليهم بصوت عالي لكي يتابعوا عملهم
صباح:طب تعالي نكمل شغلنا ،وبعدين نبقي نتكلم
.................................................. .....................
نظر اليها بحب شديد وهي ترتدي فستان فرحها ،وتتشبث في يد اخاهاا ،ظل يتأمل وجهها البريئ وفستانها الابيض فقد كانت في غايه الجمال 
عمر بحب :ماشاء الله 
نظرت له مي بخجل :يعني طالعه حلوه ياعمر
عمر بحنان :انتي اجمل حاجه عنيا شفتهاا
كان محمد يتطلع اليهم بحب وفرح ، نظر الي والدته وجدها تبكي
محمد بدعابه: ايه ياست الكل ، ما انا موجود اه مش هسيبك
سعاد بحزن: نفسي افرح بيك انت كمان يامحمد ، وترجع تعيش هنا يابني
محمد بتنهد: قولي ان شاء الله يا امي 
سعاد بتمني :يــــاربــ يكون قريب 
.................................................. .............
دخلت معه وهي تتشبث في ذراعه ، فمنذ اسبوع تقريبا قد جائت
تركها مع احدي صديقاتها وذهب هو لصديقه ، ليبارك له ، ثم وقف بجانب بعض الاشخاص ليتحدث معهم وبعد فتره ترك القاعه بأكملها وخرج ، ظل يتذكر يومهم هذا كما كانت جميله ،استحملت اهانته كثيرا وسامحته ، ظل يتذكر ضحكاتهاا وحديثهاا ونظراتهاا التي تحمل كل معاني الحب ،وايضا حديثها الطفولي معاه تذكر يوم جلست بجانبه تري بعض صور الاطفال وتتأملهم بأعين جميله بريئه ، مرت امامه كل لحظه جميله قضوها سويا ، لم يستطع الصمود اكثر من ذلك بدات دموعه تتساقط دون ان يشعر
نور بأسي علي حاله وهي تربط علي احد كتفيه : ان شاء الله هتلاقيها ياكريم ، متيأسش ، عارف ساعات بحس بالذنب عشان مقولتلكش نيه ماما ،مكنش حصل كل ده بس صدقني مكنتش اعرف انها هتوصل لكده ،بس ربنا اخدلك حقك منها
كريم بتنهد: كل شئ نصيب يانور ،ولو هنجيب اللوم فأنا اكتر واحد لازم يتلام ولازم يتعذب 
نظرت له نور بأسي ، وقررت ان تتركه بمفرده 
كانت ذاهبه وهي تخفض رأسها بحزن ، وفجأه اصطدمت بأحدهم
رفعت راسها بضيق كي توبخه علي هذا ، ولكن كانت المفاجأه 
ظلوا ينظرون لبعض طويلا ، يتذكرون الماضي بكل مافيه من لحظات حب والم ورحيل وفراق ، نظرت له بدموع كانت كل دمعه تقول له ، اعلم انني جرحتك ياحبيبي ولكن قد ندمت ، نعم فقد فات وقت الندم ولكن امنحني فرصه كي اجعلك تنسي كل ما سببته لك ، اما هو وبرغم ماعاني منه بسبب صدمته في حب عمره فقد تركته من اجل المال،ظل يتذكرها عندما تعرف عليهاا كانت برغم لبسهاا الذي دائما كان يغضب منها بسببه الا انه كان يحبهاا يكون دائما لها ناصح كان يري فيها البرائه والنقاء الذ احبها بسببهم ، غفر لها الكثير من التصرفات من اجل حبه لها ولكن عندما جائت علي كرامته ، فلم يستطع دفن حبه في قلبه ورحل عنهاا 
نور: يا يا محمد، اتقبلنا بنفس الطريقه فاكر من 5 سنين ،بس المكان مختلف
ظل يتذكر اول يوم رأها نعم كانت الصدفه بمثل تلك الطريقه
فلاش باك ! 
كلفته شركته بالذهاب الي فرعهم في دبي ، لكي يقضي مده يتابع بعض الاعمال نظرا لكفائته ، وفي يوم كان احد اصدقائه في العمل دعاه لحضور حفله، ذهب وهو لا يعلم ان حياته بعد تلك الحفله ستتغير تمام ،فقد تعرف عليهاا ومن بعدهاا لم يتفرقوا ابدا جمعه القدر بهاا بعض اللقائات الاخري وظل يقربهم من بعض الي ان كبرا الحب بداخلهم ،حتي انه بعد ان انهي عمله وعاد ثانيه الي مصراتفقوا ان يتلاقوا علي وعد ،وعندما اخبرته انها ستأتي كان سعيد للغايه حتي يريها والدته واخته الصغيره ويعرفهم علي ما ان اخذت قلبه ومازالت تسكنه من اول لقاء لهم ،وقفا صامتاا لبعض الوقت ،ثم ادار وجهه ورحلا بصمت 
نور ببكاء:عارفه اني كنت غلطانه وانانيه يامحمد ، وجرحتك ، بس انا اتغيرت والله وندمت ، انا دورت عليك كتير وسألت عنك ، سامحني يامحمد ،سامحني
وقف ساكنا وقلبه يكاد يتمزج ، فلماذا جئتي اليوم ، فقد عودت حياتي علي غيابك ، فلتذهبي ياحبيبتي واتركيني لحياتي تلك ،فلم اعد كما كنت فقد تغيرت كثيراا 
تركهاا وذهب وقلبها يتمزق من الوجع ،ظلت واقفه تبكي فهي السبب في كل هذا ،ويجب ان تتحمل غلطاتها 
مالك يانور
نور:ممكن تروحني ياكريم ، ارجوك انا تعبانه اووي
امسك يدها بحنان ،ورحلوا سويا وكل منهم يحمل بداخله وجعاا شديد ولكن يختلف منهم من عاد جرحه السابق ينزف من جديد لقدوم حبيبه ،ومنهم من ومازال جرحه ينزف ولكن علي غياب حبيبته
كان يتابعها من بعيد ، وهي متكيئه عليه ،ظل ينظر اليها بحزن ،ثم ذهب الي اخته لكي يشاركها فرحتهاا
نظر الي زوجته العروس ، ووجدها شارده حزينه
عمر:مالك ، تعبتي ولا ايه ياحبيبي
مي بحزن : كان نفسي فرح تكون معايا في اليوم ده ، خايفه يكون حصلها حاجه 
عمر :ان شاء الله لما نرجع من العمره ، هنكون عرفنا طريقها ،اضحكي بقي وقولي ان شاء الله 
مي بحب لزوجهاا : ان شاء الله ياحبيبي
عمر :ياا اخيرا يا مي قولتيها الحمد لله ، ده انا كنت هتشل منك خلاص 
نظرت الي زوجها بخجل وصمتت
ظل ينظر لهاا بسعاده ويتأمل خجلهاا 
.................................................. ...................
استيقظت من نومها ،وهي تشعر بالتعب الشديد،كانت حبات العرق تملئ وجهها بغزاره ،جلست بعيداا في احد الاركان وظلت تبكي من كثرة الالم ،احست بهاا صباح وذهبت اليهاا لتطمئن علي حالها
صباح : مالك يافرح 
فرح بتعب تحاول ان تخفيه : مافيش بس شويه تعب وهيروح 
صباح بأسي :ياحببتي ، مكنش ينفع ليكي شغل في الايام ديه انتي المفروض ترتاحي ،وتاخدي بالك من صحتك بس هقول ايه عارفه انه مش بأيدك ربنا يعينك ياحبيبتي ،وتقومي بالسلامه
فرح بأبتسامه باهته : يــــاربــــ
.................................................. ................
اتفضل الملفات الي حضرتك طلبتها ، والفاكس لسا واصل حالا من الشركه الايطاليه 
كريم ودون ان ينظر لها :شكرا ياياسمين ، اتفضلي انتي علي شغلك 
ذهبت ياسمين ، وبدء يكمل عمله ثانيه
كانت واقفه تنظر علي امها من خلف الزجاج ،فمنذ تلك الحادثه وهي راكضه في المشفي وحالتها لم تتحسن ،فمهما فعلت بها فستظل امهاا لم تصدق امر تعبهاا حتي انهاا لم تأتي اليها الا بعد فتره فلم تعمل بأمر الحادثه الا متأخراا ، ظلت تتذكر أمها بكل جبروتهاا وتخطيطهاا لم تعلم انه ممكن ان ياتي يوم وتبقي في مثل هذ اليوم ، ظلت تبحث عن ثراء الدنيا ونسيت بأن الدنيا فانيه ، وقفت تمسح دموعهاا علي والدتها فهي لم تتمني ان يحدث لامها هذا ، فبعد خلافها مع اختهاا ووفاتها ،ذهبت الي بيتهاا فلم تكن تعلم ان في يوم ذاهبها الي شقتهاا ، كانوا ينون اقتحام الشقه وسرقتها وحدث ما حدث 
جاء الطبيب من خلفهاا ، يخبرها بأن الحاله بين يدا الله وانهم فعلوا كل ما بوسعهم ،حتي عرض كريم لكي ياخذها لخارج البلاد لن يفيد بشئ
نظرت للطبيب بحزن ، وعاودت النظر الي امها الراكضه ثانيه 
.................................................. .................
ايه رئيك يافرح في الهدوم بتاعت البيبي ديه ، انا عارفه انها مش جديد ه بس اه نعمل حسابنا لحد ما تولدي 
مسكت الملابس التي جلبتها اليها صباح ، واخذت تتأملهم ، تمنت ان كل ماحدث ليته لم يحدث ،كانت تتمني ان تذهب هي وهو لشراء ملا بس ابنهم عندما يعلمون نوع الجنين ، تمنت ان يكون بقربها في تلك الايام يطمئنهاا ويغمرها بحنانه تمنت ان تري الفرحه في عينيه وهو يشاهدها وبطنها تكبر يوم بعد يوم ، تمنت مثل اي زوجه عندما تعلم بخبر حملهاا وتخبر زوجها وتري الفرحه في عينيه ،احاسيس كثيره بداخلهاا ولكن نصيبهاا ان تعيش تلك الايام الصعبه وحيده مظلومه تائها (ولكن كانت تتذكر دائماا قول رسول الله صلي الله عليه وسلم ، يقول الله تعالي ... انا عند ظن عبدي بي ،وانا معه اذا ذكرني،فإن ذكرني في نفسه ذكرته في نفسي ، وإن ذكرني في ملأ ذكرته في ملأ خير منهم ، وان تقرب الي شبرا تقربت اليه ذراعا ، وان تقرب الي ذراعا تقربت اليه باعا ، وان اتاني يمشي اتيته هروله 
فكانت تقابل وجعها بحسن ظنها بالله ، وبرغم كل ماحدث لهاا كانت صابره تعلم بأن الله لن يتركها هي وطفلها الذي لم يأتي بعد الي تلك الحياه
.................................................. .........
اوعي تقولي انك هتسيب المنصوره ، وجاي القاهره تعيش فيهاا
ادهم : لا ياسيدي ، انا جاي بس عشان حاجه كام يوم وهمشي علطول
احمد : خير في حاجه 
ادهم : لا متقلقش مافيش حاجه ، جاي في شغل وادور عليهاا كمان
احمد : وانت ايه الي عرفك انها من هنا
ادهم وبدء يقص عليه كل ما يعرفه عنها من والده 
احمد : يعني هي من هنا ، طيب اسمها ايه بقي بالكامل ، انت عارف ابن خالي دكتور في كليه تجاره جامعه القاهره وممكن يساعدنا من الاسم نعرف كل حاجه عنها
ادهم بتنهد : اسمها فرح عبدالله....
ظل يردد هذا الأسم في ذهنه لفتره طويله ،وفجأه
احمد: ومن امتا ، الحادثه حصلت وباباك اخدها معاه المنصوره
وبعد ان علم احمد اليوم ، تأكد من كل شئ 
احمد : قوم معايا يا ادهم ، ياا كل ده وانا معرفش انها هي
نظر له ادهم بأستغراب : انت تعرفها يا احمد ، طيب ازاي قولي
احمد : تعالا معايا وانت تعرف يا أدهم ، ياا الدنيا ديه بجد عجيبه
.................................................. .............
بشمهندس عمر ، راجع بعد يومين ، هيتابع هو كل حاجه ياياسمين ، تمام
ياسمين : تمام يافندم ، هي طياره حضرتك دلوقتي
نظر كريم في ساعتها : كلمي السواق خلي يجهز 
ذهبت ياسمين لتفعل ما طلبه منها ، وبدء هو يجمع بعض اوراقه للذهاب الي المطار 
وبعد ان رحل بحوالي ساعه ، جاء احمد ومعه ادهم 
احمد : بشمهندس كريم جوا ياياسمين
ياسمين وقد تغيرت كثيراا في ملا بسهاا وتصرفاتها وكل شئ فمن يراهاا يري ياسمين اخري فقد تبدل كل شئ للاحسن : سافر يا استاذ احمد ، زمان الطياره طلعت دلوقتي
احمد : سافر ، طب هيرجع امتاا
ياسمين : بعد اسبوع كده 
احمد : ياسمين لازم نوصله حالا ، ثم نظر لادهم عرفت طريق فرح ، فرح في المنصوره ويارب تكون لسا هناك 
ياسمين : بجد يا استاذ احمد ، الحمدلله ، بس انت عارف التليفون مش هيكون متاح دلوقتي ، ومعظم الوقت بيكون قفله بشمهندس كريم 
احمد : ياسمين بجد يااريت ، نعرف نوصله بسرعه ويرجع في اسرع وقت
نظرت له ياسمين ، وقلبها لا يكاد يصدق انها ستري فرح ثانيه : بس انت عرفت مكانها منين
احمد : اقدملك دكتور ادهم ، وهو هيحكلنا علي كل حاجه المهم كريم يعرف ويرجع حالا عشان نعرف ندور عليهااا في اسرع وقت
.................................................. .............
ازاي في الشهر الخامس وبتولد 
صباح بضيق : ممكن تنقطينا بسكاتك ، وتجيبيلي ميه سخنه 
فاطمه : طيب ، طيب هروح اجيب اه براحه هو احنا كنا ناقصين
صباح بضيق : استغفر الله العظيم، ثم نظرت الي تلك المسكينه التي تتأوه من الاولم
صباح بحنان : استحملي يااحببتي ، معلشي هانت خلاص وتشوفي ابنك
فرح ببكاء : مش قادره ، يااااارب
صباح : هانت ياحببتي هانت ، اتنفسي براحه كده ، يلا يافاطمه بسرعه وانتي يا زينب ياعديني
ظلت تتـألم وبعد وقتا طويلاا ، وضعت طفلها الجميل ،اخذته صباح وحملته بحنان ، كانت فرح قد غابت عن الوعي تمام
زينب بأسي : ديه تعبت خالص ياعيني ،الحمدلله ان محصلهاش حاجه ده انا كنت خايفه عليهاا
صباح : ربنا عالم بحالهاا ، الحمدلله انه يسرلهاا في ولادتهاا
فاطمه وهي تحدث صباح: عم حسن عرف بالموضوع ومستنيكي بره 
صباح وهي تعطي المولود لفاطمه : سمي عليه وبراحه يمكن قلبك يرق ، ربنا يستر هروح اشوفه
زينب وهي تقف بجانب فاطمه وينظرون للطفل : الله ده جميل اووي ماشاء الله 
فاطمه وبدء قلبهاا يضعف امام تلك البرائه : ياخراشي علي الجمال ،ياتري ابوك فين وازاي يسيبك كده ويرميك انت وامك 
جائت اليهم صباح وعلامات الطمأنينه علي وجهها : الحمدلله عم حسن قال ترجع شغلها بعد ما تشد حيلهاا 
زينب : عم حسن راجل طيب ، ومكنش هيرضي بقطع رزقها 
صباح وتأخد الطفل ثانيه : نورت اوضتنا الصغيره ديه ياضيف ياجديد
كانت شبهه فاقده للوعي، ظلت تردد اسمه بتعب الي ان فتحت عينيها، تمنت ان يكون اول من تراهه عيناها ولكن للاسف ليس كل ما نتمناه يحدث،نظرت لها صباح بفرحه واقتربت منها لتعطيها طفلهاا 
صباح بطيبه: حمدلله علي السلامه يافرح،خدي سمي وشيلي ماشاء الله عسول
اخذته بين يديهاا وظلت تتأمل ملامحه بحنان ،كانت تنظر له وتتذكر والده ،مسكت يدهه الصغيره بحب ،تساقطت دموعها بدون ان تشعر ،نظرت لها صباح باشفاق ولكن لم تعقب
فرح:انت جميل اوي ياحبيبي،عارف انت اجمل حاجه حصلتلي من باباك ،انا مش زعلانه منه للاسف بعد كل الي عامله لسا بحبه ،بس انا وانت منلاش مكان في حياته عشان هو مش عايزنا وصدق انا ماما خاينه 
صباح ولكي تخرجهاا من حزنها:ها يافرح هتسميه ايه بقي
نظرت لطفلها طويلا :هسميه احمد
صباح:الله اسم جميل ،ربنا يخليهولك ويباركلك فيه ياحبيبتي،بس قوليلي هو مين كريم ده الي كنتي عماله تنادي بأسمه وانتي نايمه
فرح بأسي :ده باباه
صباح: ممممممم ،طب مش لازم يعرف انك ولادتي ،ده ابنه برضوه ياحبيبتي ومهما كان حقه يعرف 
فرح بدموع: بعدي عنه انا وابني اريح ،انا خلاص عايزه ابعد عن حياتي القديمه كلها وانسي كل حاجه فاتت ،ثم نظرت الي طفلها النائم ، وابدء حياتي انا وابني
صباح : بس ياحببتي ، انتي كده بتظلميه ،وهتحرميه من ابوه واكيد لما هيكبرهيلومك مهما كان الواحد بيحتاج ابوه ولا ايه ،بصي هسيبك دلوقتي تفكري ولما تشدي حيلك ان شاء الله لينا كلام تاني اتفقنا ،يلا هروح اجبلك الاكل الي عملتهولك 
رحلت صباح وتركتهاا ،تفكر في حال ابنها ،هل سيلومهاا فيما بعد بأنها حرمته من ابيه، ظلت تنظر اليه ثم احتضنته كأنها تريد ان تستمد قوتها منه
.................................................. ...................
ييييه برضوه التليفون مغلق، انا اتصلت كمان بالمطار قالوه ان الطياره طلعت 
احمد بضيق : طب ابعتيله رساله علي الفندق الي هينزل فيه ،عشان يبلغوه اول ما يوصل 
ياسمين : اه تصدق صح ،ثواني ابعتلهم 
احمد :طيب انا همشي دلوقتي ،هروح اشوف ادهم وخلينا علي اتصال اتفقنا
ياسمين وهي منهمكه في بعث الرساله: تمام
.................................................. ....................
ايوه ياسمين ،وعندما سمع جملتها الاخيره ظل صامتاا 
ياسمين: استاذ كريم ، انت سامعني
كريم : انا جاي حالاا ، هشوف اول طياره راجعه علي مصر وجاي 
عاد سريعاا بعد ان اخذ طياره خاصه ،فلم يجد اي حجز في تلك الليله ، عاد وهو يشعر بالأمل من جديد هل سنلتقي ثانيه ياحبيبتي يا الهي فقد افتقدتكي كثيرا ،اعلم انني مخطئ ولكن اخذت ما استحق من عذاب 
علم من احمد وادهم كل شويه وكانت الصاعقه الكبري ،عندما علم بخبرحملهاا ،نظر اليهم بدهشه كبيره لم يستطع الوقوف اكثر من ذلك هوا علي مكتبه وجلس يضع وجهه بأسي بين كفيه ،فقد طردهاا هي وتحمل في احشائها ابنهم ،كيف تحملت تلك الايام وعدها انه لن يجعلها وحيده ثانيه وعدها ان لن يجعلها تتألم وعدها بالكثير ولكن قد تبخر كل هذا في لحظه عندما شعر بأنه قد اتهان في رجولته ،تذكر عندما دفعها وسقطت علي ارض امام اعينه لم يشفق عليها للحظه وهو يراها مكسوره حزينه هاويه علي الارض تحاول ان تستجمع قواها كي تنهض ،ظل يتذكر كل شئ فعله بهاا وكلماته الجارحه لها ،كان يتمني ان ينتقم من شادي ورندا وايضا خالته والاول من نفسه اشد انتقام، ولكن كل منهم اخذ ما يستحق وهو اولهم
ادهم وهو ينظر له بأشفاق ولكن بلوم: ليه عاملت فيها كده ،متعرفش قد ايه هي كانت بتتعذب بسبب ظلمك ليها 
نظر له كريم بأسي ولم يستطع ان يرد عليه ،ثم قال بصوت باكي لازم ادور عليها في كل مكان لازم الاقيها هي وابني 
.................................................. ...........
ذهبوا سوياا الي المنصوره عرض عليه ادهم ان يقيم في منزله ،فهو لم يعلم ان كريم لديه مزرعه ولكن في قري اخري 
ظلوا اسبوعا بأكمله يبحثون عنها ،ولكن بدون فائده لا يعلم بأنها قريبه منه تعيش معه في نفس المكان وتعمل في مزرعته ولكن لم تحن اللحظه التي سيجمعهم بهم القدر ،كان عمر يتابع معه كل شئ اول بأول 
عمروهو يحدثه عبر الهاتف : مافيش جديد ياكريم 
كريم : ابدا ياعمر ،اسبوع ومافيش اي حاجه ،انا خلاص مش قادر ،خايف يكون حصلها حاجه هي والي في بطنها ديه كانت في الشهور الاخيره يعني ممكن تكون ولدت
عمر :انا اسف ياصاحبي اني مقلتلكش من بدري ، كنت شايفك مش ناقص عذاب عشان كده سكت
كريم بأسي : الي حصل حصل خلاص ياعمر ،المهم الاقيهاا
عمر:طيب مايمكن تكون مشيت من المنصوره ،وراحت اي مكان تاني
كريم : انا مش سايب مكان غير وبدور فيه وادهم كمان ،بس حاسس انها لسا هناا 
عمر بأشفاق:ان شاء الله احساسك هيكون صح 
وبعد ان انهي حديثه مع صديقه ،دخلت اليه نور وقد اتت اليه 
نور: لسا برضوه مافيش اي خبر عنها 
كريم بحزن وهو يقف ينظر من شرفت مكتبه بشرود: للاسف لاء ، خايف عليهاا اووي 
نور بأشفاق : ان شاء الله هتلاقيهاا ،خلي ثقتك في ربنا كبيره 
كريم :يـــــاربــــ
.................................................. .................
بقالك 10 ايام والده مش كفايه كده ،ولا انتي هتعيشي عاله عليناا
اتت صباح في تلك اللحظه ،وهي تشع بالغضب من حديث فاطمه المسموم :فاطمه ،اتلمي انتي لسانك ايه ده مبيرعيش الناس حرام عليكي ،راعي غيرك عشان ربنا يبعتلك الي يرعيك ،اتقي الله
فرح وهي تحمل طفلها : انا بقيت كويسه خلاص ، وهرجع شغلي وكتر خيرك يافاطمه انك استحملتيني ،ثم نظرت الي السلسال الذي ترتديه وامسكتها بحزن و خلعتها من رقبتها فقد اهداهاا لها كريم ولم يتبقي معهاا غيرها ،خدي يافاطمه بعيه انا مش معايا غير ديه ،انا مكنتش عايزه ابيعها عشان كانت ذكري ليا من حد عزيز ،ثم نظرت لطفلها بحب وكأنها تواسي نفسها بأن لديهاا ذكري اخرهاا منه تحملها بين يديهاا 
صباح :سيبك منها يافرح ،البسي السلسله يابنتي
فرح وتمد يدها لفاطمه :امسكي يافاطمه بيعيهاا ، انا عارفه انكم استحملتوني الايام الي فاتت والفلوس الي كانت معايا خلصت وانا محتاجه فلوس برضوه بس خدي الاول الي انتي عايزه
فاطمه وهي تأخذ السلسال :شكلهاا غاليه وهتجيب فلوس حلوه ،سلام انا بقي عشان الحق ابيعهاا 
نظرت لها صباح بأشمئزاز ثم عودت النظر لفرح :متزعليش منهاا يافرح ،معلش ياحبيبتي اظاهر ان الناس بقي ضميرهم معدوم ومعندهومش رحمه ، والكلمه الطيبه بقيت قليله اوووي في الزمن ده
فرح بحب وهي تنظر لها : بس لسا موجوده وانتي اكبر مثال ياصباح ،بس انا مش زعلانه منها لان ده حقها انتوا الايام الي فاتت رعيتوني وكتر خيركم ،وانا بقيت كويسه وممكن انزل اشتغل كمان
صباح: يابنتي انتي بقالك 10 ايام والده ،ولسا ضعيفه
فرح :ياصباح انا متعوده متخافيش علياا ،وهقدر استحمل غير اني بقيت كويسه ،وياستي لو علي احمد هخده معايا واغطيه كويس ويبقي يقعد جنبك وانا اشتغل
صباح بطيبه وهي تأخذه منها : طيب هاتي الواد العسل ده بقي حبيبي 
فرح : خديه اه ياستي ، لاحسن بقي مجنيني ، هقوم اسخنلك انا الاكل 
ذهبت فرح ،وظلت تنظر صباح للطفل وتحدثه
امك ديه غابيه فاكره نفسها هتكون قويه وهتستحمل ظلم الناس وجشعهم ، بس طيبه وهابله وعلي نيتها اووي هي لو مكنتش كده كان حد قدر يعمل فيها كل ده ، اظاهر يا حماده ان الطيب والغلبان مبقاش ليهم الحق انهم يعيشوا او يحلمواا ،بس لازم امك تعرف ابوك بوجودك لانكم محتاجينه مهما كان وهي اكتر منك محتاجه بس هو جراحها ياحبيت عيني الظلم وحش اوي ،كانت تحدث الطفل وكأنه يسمعها نظرت الي وجهه الملائكي وجدته يبتسم وهو نائم ،نظرت له بحب وضمته اليه 
.................................................. ...........
لسا برضوه ياياسمين ،ملقهاش ،ياحبيبتي يافرح، وكمان كانت حامل ،البنت ديه استحملت كتير اوي استحملت ظلمي وجبروتي ،وظلم جوزهاا ، لو حصلها حاجه مش هسامح نفسي طول حياتي ده انا عايشه علي امل انها ترجع واطلب منها انها تسامحني ،يارب انا عارفه اني عاملت حاجات كتير غلط بس توبت وندمانه وخجلانه منك ياغفور
نظرت ياسمين لامها بأشفاق وربطت علي كتفها بحنان :فرح طيبه ياماما وهتسامحنا ، ادعي اننا نلاقيها وترجع تاني لحياتنا تفتكري زمانها ولد ت دلوقتي ،يا انا هبقي خاله 
كريمه وقد تبدل حالها كثيرا ،فنعم الصفعات قد تغيرك لشخص اخر بصوره اجمل ، او تغيرك لشخص اخر غير نفسك ولكن بصوره اسوء :يـــاربــــ احنا طمعانين في كرمك وعطفك يارب 
.................................................. ......
مش هتيجي تبص علي احوال المزرعه واتشوف المحصول ،ياكريم بيه
كريم : مش وقته يافهمي ،هاا مافيش حد من شهر جيه غريب البلد هناا 
فهمي : لا يابيه ، مافيش انا سألت ودورت ومخلي الرجاله يدوره بس لسا مافيش جديد
كريم بضيق : ماشي يافهمي ،روح شوف انت شغلك
مين الطفل ده ياصباح ،من امتا بنجيب اطفال في الشغل
صباح بأرتباك : استاذ فهمي ، معلش ده بس ابن واحده صاحبتي راحت مشوار وطلبت مني انها تخليه معايا ساعه ،اصلها تعبانه وراحت المستوصف تكشف
فهمي بحده : متتكررش تاني ياصباح ، وخدوا بالكم ان البيه هنا مفهوم 
صباح بأرتباك : حاضر 
فهمي وهي يذهب : مش هحزرك تاني ياصباح فاهمه
نظرت له بخوف وهو يحزرها ، ثم عادت الي الطفل وجدته يبكي من الجوع
ندهت عليها بصوت واطي لكي لا يوبخها احد ثانيه : فرح خدي احمد جاع ، بس روحي في مكان مداري كده ورضعيه ياحبيبتي ،عشان المشاكل اصل الايام ديه في شويه شد في المزرعه عشان صاحبهاا هنا
فرح وتركت ما تعمل به : حاضر ، معلشي ياصباح لو بسببلك مشاكل 
صباح : ولا يهمك ياحببتي ، احنا مالناش لغير بعض ولا ايه
فرح : ربنا يخليكي ياصباح ، هروح ارضعه وانيمه واجي اكمل شغل اصلا مش فاضل كتير واخلص واروح بي
.................................................. ...........
كانوا يتحاثون الشاي ليلا مع بعضهم ويتحدثون
قولي ياحسن ، مافيش حد جيه البلد هنا غريب
حسن وهو يرتشف من كوب الشاي : مممم ، تقريبا لاء ،بس بتسأل ليه
فهمي : هو انت متعرفش اصل كريم بيه ، بيدور علي مراته هناا 
حسن بدهشه : وايه الي هيجبها هنا ، هي من هنا اصلا
فهمي : والله انا مش فاهم حاجه اصلا ، ومرضتش اسأل ديه خصوصيات برضوه وده البيه بتاعناا 
حسن : مممممم ، انا بصراحه فاكر ان في بنت تقريبا من شهر مش فاكر يعني صالح جابها تشتغل هنا ، بس مدام بتقول مراته فستحاله تكون هي ، ايه جاب لجاب 
فهمي : علي رئيك ، سيبك خلينا نشرب الشاي ياعم
.................................................. ......
مقدرش اسيبه ياصباح لوحده ، مش هاين عليا
صباح بأشفاق : هنعمل ايه يافرح مضطرين، وممكن يطردوكي وانتي محتاجه الشغل 
فرح وتنظر لطفلها بأشفاق : مش هقدر برضوه اسيبه
فاطمه ببرود: متخلصينا بقي ، خلينا نشوف اشغالنا ، مش عارفه قلبي حاسس اننا هنطرد قريب بسببك انتي وابنك 
نظرت صباح لفاطمه بأشمئزاز ولكن لم تتحدث : بصي كل شويه هبعتك تروحي تشوفيه اتفاقناا 
نظرت لطفلها بحزن ، وصمتت 
صباح : حصلينا ماشي
مش قادره اسيبك ياحبيبي ، افرض صحيت وجعت، بس مش بايدي حاجه اوعا تزعل مني ماشي غصب عني والله ، ثم وضعته علي السريروظلت تنظر له ولكن لم تستطع تركه حملته مجددا واخذته 
ذهبت خلفهم وهي تحملوه وتحاول ان لا احد ينتبهه لها ، وصلت الي مكان عملها ظلت تنظر حولهاا وجدت مكانا خاليا بعيدا عن الانظار ، وضعته فيه بعد ان احكمت غطائه واطمئنت ثم ذهبت وهي نظرها عليه
.................................................. ..............
كان يسيرشاردا ، لعله يجد في تلك الهوا راحه ، فقد شعر بالاختناق بعد محادثه ادهم ،فلا يوجد لها اثر في اي مكان هنا ، 
كان شارداا تمام ، ولكن صوت اتي بجانبه وهو يسير بجانب تلك الشجره ، كان صوت طفلا صغيرا ظل يبحث عن مصدر الصوت وجد طفلا يبكي ، حمله برفق شديد عندما رئه الطفل توقف عن البكاء تماما ، وكأنه يشعر بأن يد اباه هي التي تحمله
كانت تحاول ان تنجز عملها، قررت ان تذهب لتطمئن علي طفلها الصغير ، ذهبت اليه ولكن يا لها من صدفه انه هو ، وجدته يحمل الطفل ويضمه ، ويتأمله... احس ان احد يقف خلفه 
نظر لمن يتابعه ، ظل ينظر طويلا ولم يصدق عينيه،اقترب منها لكي يتأكد هل هي حقا ام اصبح يحلم بسبب اشتياقه لها، ياا كما اشتقت لكي ياحبيبتي 
كانت ضعيفه للغايه وجهها شاحب، نظر لها بحب وشوق شديد 
بدء صوته يخرج ببطئ : فرح
نظرت له بعتاب والم ، تذكرت كل ما مرت بيه ، تذكرت ظلمه الذي لم تنساه ، تذكرت اهانته وكلماته الجارجه ولاول مره تشعر بأن ظلم الايام قد جعلتها قويه
هات ابني ياكريم ، سيبه متلمسهوش ، عشان متوسخش ايدك بأبن الزباله 
كريم وقد انتبهه انها ليست حامل ، ايعقل ان تكون قد وضعت طفلهم ، تذكر كلماتها الاخيره ، ثم نظر الي الطفل الذي يحمله ، كان يشبهه ، ايعقل ان يكون هذا الطفل ابني ، ظل يتأمله بأعين دامعه : ابني يافرح صح قولي انه ابني
فرح : ايوه ابنك ، الي طردتني انا وهو ورمتنا في الشارع ،رمتنا كأنك بترمي زباله من ايدك ، رمتنا لمجرد انك صدقتهم ومرضتش تسمعني 
اقترب منها بحنان وحب : سامحيني يافرح ، عارف ان غلطتي كبيره ومتتغفرش ، بس صدقيني انا ندمت ، انا كنت بموت ببعدك عني انتي وابني ، كنت فقدت الامل بوجودكم تاني في حياتي ، صدقيني انا دوت عليكي كتيير اووي حتي من قبل ما اعرف الحقيقه 
فرح : ياا بسهوله كده ، عايزني اسامحك ، مقدرش ياكريم خلاص حياتنا انتهت ، فرح بتاعت زمان ماتت مع كل لحظه الم عشتها ، انا مكنتش فارقه مع حد ولا معاك تقريبا لو كنت موت مكنتش برضوه هفرق مع حد ولا حد هيسأل عني
سيبني انا وابني في حالنا ، احنا حياتنا من غيرك كده احسن ، بس اكتب الطفل بأسمك ومش عايزه حاجه تاني ، ومتخافش ده ابنك ياكريم مش ابني حد تاني ، وبعد كده هنريحك مننا خالص انا وابني
كان ينظر لابنه ويتأمله ، كانت كل كلمه تقولها يعلم انه من جرحهاا الكبير الذي تسبب فيه ، ويجب ان يتحمل كل شئ لكي تغفر له : سمتيه ايه 
فرح بأسي: احمد ، زي ما اتفقنا زمان فاكر
تذكر تلك اليوم ، كما كان يتمني ان اول طفل يرزق به يسميه بهذا الاسم علي اسم والده، ثم تنهد بأسي وقال : الله يرحمك يا امي ، لو كنتي لسا عايشه كنتي هتفرحي اووي بأحمد الصغير
وضعت يدها علي فمها من الصدمه ودموعها تنساب علي وجهها من تلك الخبر: ماما امينه ماتت 
نظر لها بأسي ولم يتحدث ، مد لها يدهه الاخري بحنان ولكن ظلت واقفه بعيده عنه
كريم : يلا يافرح بينا 
فرح بكبرياء وهي تستجمع قواها: انا ورايا شغل ، ومش مستعده اخسره عشانك ، امشي بقي من هنا قبل ما حد يشوفك وصاحب المزرعه يطردني
كريم بأبتسامه حزينه فهو من اوصلها لذلك جعلها تعمل وتعيش اصعب ايام هي وابنهم وفي النهايه كانت تعمل في مزرعته : انا صاحب المزرعه 
لم تصدق انها بعد كل ذلك ،عادت ايضاا اليه بل وتعمل في مزرعتها ، ايعقل ان يكون القدر اراد ان يجمعهم ثانيه بعد ان افترقا ، ولكن هو من قرر الفراق هو من ظلمهاا وطردها من حياته كلها ،لم يعطي لها فرصه واحده لكي يسمعها ،كان هو القاضي والسجان بل والجلاد ايضا ، نظرت لها بأعين تملئها الدموع ولكن تأبي ان تخضع ،دموع ولاول مره تشعر بأنها قد سالت كثيرا من اجل تلك الصفقه ،نعم فقد كانت صفقه في البدايه لم تكن غير ذلك ،صفقه عانت بهاا كثيراا من تلك الحب ، بالرغم من كل ماحدث فهي مازالت تحبه ولم تكرهه يوما ،كانت تحلم دائما بكل لحظاتهم السابقه حتي لو كانت قليله ،اعاد صوته لهاا كل ذكرياتهاا ،وقفت تنظر اليهاا بدون ان تتفوهه بكلمه ،الي ان
فرح :القدر جمعنا لما جيت اشتغل عندك واتجوزتني بعرضك ،واتفرقنا وبرضوه رجعناا لنفس البدايه اتجمعنا وانا برضوه بشتغل عندك ،بس المره ديه للاسف جمعك بانسانه مكسوره من كتر الوجع والظلم مبقتش تقدر تفرح ، حتي الامل بقي مجرد شعاع بسيط ،ثم بدأت تتنهد ببطئ ،رجعت ليه تاني ياكريم رجعت ليه عشان اكتشفت اني مظلومه وندمت ، ندمت بعد ايه بعد ما نهيت كل حاجه جميله بيناا ثم نظرت لطفلهاا الذي يحمله ،وقالت بأسي حبك ده كان اسوء شئ حصلي في حياتي ،كان نقمه عليا كنت فكره ان الحب ده نعمه كبيره بس اكتشفت انه ساعات بيكون نقمه علي الي بيحب ،ثم قالت بين دموعها التي لم تستطع ان تحبسها اكثر من ذلك ... كنت راضيه بحياتي وسعيده بيها برغم انهاا مكنتش فيها غير الم وبكي ،بس لما انت دخلت حياتي حسيت اني رجعت طفلها صغيره من تاني كلها امل وحب كنت حاسه اني في حلم وانت معايا ومكنش نفسي اصحي منه ،كنت حاسه انك السعاده الي جت بعد صبر طويل ،مكنتش عايزه اكون غير جنبك وبس مكنتش عايزه غير كده ،بس في الاخر اكتشفت ان كل ده وهم ،ومكنش ينفع اعيش عليه ،لانك ببساطه اتجوزتني كعرض وفضلت سلعه بين ايديك وبس 
كان يسمعها ودموعه تنساب ، لم يستطع ان يتحدث كأن الكلمات عجزت ان تخرج الان ، اقترب منها ليضمهاا لصدره بكل شوق وحنان ،ولكن كانت يدها هي الاسبق وهي تبعده عنها
فرح:هات ابني بقي ياكريم ،سيبلي الحاجه الوحيده الي مخلياني عايشه ، انا سيبتلكم حياتكم وخرجت منها ، خرجت من العالم بتعكم الي كله ظلم في ظلم ، عالم فيه الفلوس كل حاجه حتي لو هتظلم وتقتل غيرك ،عالم الانتقام والكرهه فيه طاغي علي قلوبكم
كانت تقول ذلك وهي تتذكر ،كل شئ تتذكر كلمات ماجده الجارحه ،نظرات رندا الخبيثه ، وابتزاز شادي لها وفي نهايه زوجهاا الذي صدقهم جميعا واصبحت هي المذنبه 
لم تستطع قدماها ان تحملها اكثر من ذلك ، انهارت قواهاا وسقطت مغشيه عليها
.................................................. .................
جلس بجانبهاا ينتظر ان تفيق ، بعد ان فحصها الطبيب واطمئن عليهاا
افاقت وهي لا تشعر بأي شئ حولها ، سوا يدهه التي تمسك يدهاا بشده ودموعه عليهاا، عندما رئهاا تفتح عينيهاا نظر لها بحب 
انتي كويسه ياحبيبتي 
نظرت له ولكن لم تتحدث ، كان بداخلها وجع كبير عندما رائته اصبح وجعها وألامهاا اكثر ، ظل يردد كلمته (انتي كويسه ياحيبتي )
ياااحبيبتك ياكريم ، حبيبتك طب ازاي فهمني 
قطع شرودهاا ، صوته الذي يبدو عليه القلق(طب ردي عليااا طيب )
فرح بتعب: فين احمد 
كريم بابتسامه بين دموعه : متقلقيش علي احمد ياحببتي
بدأت تحاول ان تنهض من مكانهاا ، ولكن
كريم وهو يهم بالوقوف: رايحه فين انتي تعبانه ، احمد نايم ، ومخلي واحده من الخدم تاخد بالهاا منه ، استريحي انتي دلوقتي وبكره نبقي نتكلم 
كانت متعبه للغايه ، ولذلك انصاعت له ، وبدون ان تشعر بدأت تغفو ثانيه
.................................................. ..............
طلعت مرات مين ياصباح
صباح بعد ان علمت سبب اختفاء فرح: مرات صاحب المزرعه 
فاطمه : يابنت المحظوظه ، طب وكل ده متعرفش انها في مزرعه جوزهاا 
صباح بتعب : الحمدلله ، ان ربنا جمعهم تاني ورجعوا لبعض ، قومي بقي سخنيلي الاكل عشان جعانه ، والله هتوحشيني يافرح انتي واحمد 
فاطمه :ههههههههههههه ،زمانها نسيتنا ماخلاص بقي رجعت لجوزهاا ، بس برضوه انا عايزه افهم الحكايه وازاي تكون في مزرعه جوزها ومتعرفش ، ثم غمزت لها وقالت : مممم اكيد انتي عارفه الحكايه
صباح : ولا حكايه ولا روايه ، قومي بقي بطلي رغي وكلام في الي ميخصكيش ، وحضرلينا لقمه ناكلها
فاطمه : قايمه ياختي اه ، ثم ذهبت وهي تتمتم ببعض الكلمات (كان لازم لسانك يتبر منك وتضايقيهاا ، اه دلوقتي انتي بتشتغلي عندهاا وبكلمه منها ممكن تتطردك ، اه فعلا ناس ليها حظوظ وكل الخيرده 
.................................................. ...........
جلس بجانب ابنه يتأمله بحب وهو يمسك اصابعه الصغيره ويلمسهااا ، كان يشعر بأنه الان اصبح يمتلك كل شئ وكفي (فزوجته قد عادت ، هي وطفله الذي لم يعلم عن حمل والدته به سواا من مده قصيره )، ظل ينظر له بحزن لكل مافعله به وامه فهو السبب في كل ماحدث ، ولكن هو ايضا قد اذاق الم الحزن والفراق وكان ضحيه هو وزوجته للعبه قذره ولكن في النهايه هو ايضاا مخطئ ،وكان الجاني عليهاا 
قطع شروده تلك صوت هاتفه ، خرج سريعا من الغرفه لكي لا يستيقظ الصغير
بتقولي ايه ياعمر، ان لله وان اليه راجعون ،خلي بالك من نور وان شاء الله الصبح راجع لما فرح تفوق 
اغلق الهاتف مع صديقه ،ثم تنهد بأسي 
.................................................. ...........
جاء الصباح ،ليعلن عن بدايه يوم جديد ،ملئ بالمشاعر المختلفه 
دخل اليها لكي يطمئن علي صحتها ،وهو يحمل صنيه الفطور
نظر لها بابتسامه جميله ، قد افتقدتها طويلاا ، وبدون ان تشعر اشاحت بوجهها بعيدا عنه ، فما زال قلبها موجوع ولن يغفر له بسهوله ، نظر لها بأسي ولكن لم يعقب ، واتجهه اليهاا لكي يطعمها
كريم : يلا ياحبيبتي افطري ، وهروح اجيبلك احمد عشان هنسافر القاهره
فرح بخضه : هنسافر
كريم بأسف : خالتي ماجده اتوفت
نظرت اليه بصدمه ، ولم تستوعب كلامه ، ايعقل ان تلك المرأه بقوتها وجبروتها قد رحلت عن الحياه ، نظرت له بحزن ولم تعقب ،لم تستطع ان تطلب منه الطلاق الان ،فهي مهما كان تعلم حق زوجها عليهاا ويجب ان تشاطره حزنه قبل فرحه ولا تزيد هما عليه ،ولتترك خلفاتهم الان جانبا حتي تهدء الامور
.................................................. ................ 
عادوا الي القاهره سريعاا ، وبعد ان انقضت ايام العزاء 
كانت تجلس بجانب صديقتها وتحمل الطفل الصغير بين ذراعيهاا
نور رضيت تاكل يافرح 
فرح : لاء برضوه يامي ، بجد انا حاسه بيها اووي ،شعور صعب ربنا يصبرهاا 
مي بحنان: ربنا يصبرهاا ،اخبارك ايه انتي وكريم
فرح بتنهد: تقريبا مبشفهوش ،غير لما بيجي يطمن عليا انا واحمد واحنا نايمين ، قالت جملتهاا هذه وابتسمت وكأنهاا بدأت تغفر له
ثم نظرت الي صديقتها وجدتها تتطلع لهاا وتتأمل ملامحهاا وهي تتحدث عنه
فرح : لاء يامي ،الي في دماغك مش صح ،انا صح مبسوطه عشان ابننا مش هيتحرم من حد فينا ، بس برضوه فكرة الانفصال انا مصممه عليها ، انتي كان عندك حق لما قولتيلي زمان اني غلطت لما قبلت بالعرض وجيه الوقت الي ننفصل فيه بهدوء
مي :ده كان زمان ،بس انا دلوقتي شايفه اتنين بيتعذبوا بسبب الحب ده وبقي بينهم طفل ،انا كنت كرهه كريم اوي بسبب الي عمله فيكي ،بس لما فكرت شويه وحطيت نفسي مكانه وحطي نفسك انتي كمان برضوه ، صدقيني هتعملي زيه عارفه ليه ،لاننا بشر مبنقدرش نسامح علطول ولا ننسي بسهوله ولاحتي بنقدر ساعات نتحكم في غضبنا ،وممكن نعمل حاجات كتير في لحظه نضيع بيها كل حاجه ، انا مش بقولك كده عشان تغفري وتسامحي بسهوله ، انا بس بحاول احطك قدام خطوه ممكن تنسيهاا ،اوعي تنسي اننا بشر يافرح ،ومش معصومين من الخطئ
فرح بشرود:اسامح ،طب ازاي ،انا لسا بحبه بس للاسف لسا جوايا وجع كبير اووي عشان هو مكنش اي حد بالنسبه لياا ده كان حياتي كلهاا
مي بحب وقد لاحظت شرود صديقتها : طيب سمي كده ، وخدي احمد نيميه علي سريره ، وانا همشي عشان لسا هروح لماما انا وعمر
.................................................. ...................
انتي طالق ...
كان ينطق بهاا شادي لرندا ، بعد انا تزوجهاا لفتره لكي يكفر عن خطئه بما فعله بها ، فقد اراد ان يمحوا جزء لو بسيط في حق من اجرم في حقهم ،في حق كل من اراد ان ينتقم منهم وقد نسي تماما ان للكون ربا يحاسب عباده 
نظرت له رندا بحزن ،وصمتت فهي تعلم تمام ان كل ماحدث لها من صنع نفسهاا ، وعليها ان تتحمل خطئهاا ،فهي من حولت حياتها الجميله النقيه الي حياه مليئه بالخبث والكرهه، حياه تريد ان تملك منها كل شئ ،حتي تصبح الاقوي ، حتي تعوض نفسهاا من حرمان والدهاا الذي هجرهم وتزوج بأخري 
نظر لها شادي بأسف ، ثم تركهاا ورحل (وهو يتذكر ياسمين ،الذي لم يشعر بحبهاا سوا عندما فقدهاا )
قرر الرحيل عن البلد بأكملها ولكن بعد ...
.................................................. .................
وقفت بين يدي الله ،لتصلي وتدعي لوالدتها ان يغفر لها خطايهاا ،كانت تتمني لوان الله منحها فرصة اخري ،ولكن قد شاء القدر وفارقت الحياه ،وللاسف فارقتهاا وهي تشعر بالذنب اتجاهه اختاها ،فلولاا خلافها الاخير معاهاا وتركها وهي تستنجد بها ان تعطي لها الدواء المخصص للقلب ،لكانت بقيت علي الحياه ،ولكن امر الله كان مفعولا ، انهت صلاتها وبدأت تبكي وهي تدعواا الله ،ودت لو ان يرجع الزمن مره ثانيه ،لكانت غيرت من نفسها وحياتها وايضا والدتهاا ،ولكن هيهات 
دخلت عليها فرح وهي تحمل لها صنيه الطعام ، نظرت لها نوربحزن ونهضت من مكانهاا لتجلس علي السرير ،ثم نكست رأسها للارض قليلاا وهي تبكي بصمت
فرح وهي تجلس بجانبها وتربط علي كتفها بحنان: ادعيلها يانور،هي محتاجه دعائك ياحبيبتي
نور بألم وهي ترفع وجهها لها : سامحيها يافرح ، عارفه انه صعب تسامحي واحده خربت حياتك وبيتك ،بس هي دلوقتي بين ايد ربنا
نظرت لها فرح بدهشه ،فهل ايعقل ان تكون ماجده وراء ذلك ايضاا ،فهي تعلم بأنها تركهه ولكن لم يخيل في بالهاا ان تفعل ذلك ،نظرت الي نور بحب وأشفاق ، فهي لا ذنب لهاا لما حدث ومهما حدث ، فلن تكون نسخه من نفوس البشر التي تشمت بغيرهاا مهما فعلوا بها ، فهي لديها ثقه تامه بأن الله لا يظلم احد من عباده وهو المنتقم الجبار، ومهما ظلموك اهل الارض فرب السماء لا يظلم احدا
كلي يانور،انتي بقالك 3 ايام مبتكليش ، عارفه لما ماما ماتت ،كنت لسا صغيره ،كنت لاول مره اعرف يعني ايه تتحرمي من اغلي الناس ليكي ،بس برضوه مكنتش حاسه اوي بالفقد حسيت بيه لما كبرت ، بس لما كبرت ربنا اداني الصبر والرضي ، بقيت كل ما اشتاق ليها ادعيلها ،اقرء قراءن ، اتصدق بأي حاجه علي قد استطاعتي ، ابص في وش طفل يتيم وابتسم ،لقيت نفسي لوحدها رضيت بقضاء الله وطابت..
كانت تستمع لها نور بحب وقالت : الحمدلله ، انا راضيه بقضاء الله ،يارب اغفرلهاا فأنت الغفور الرحيم 
فرح بحب : يلا كلي بقي 
نور: حاضر يافرح ، عارفه عندها حق خالتو امينه الله يرحمها تحبك اوي ، وكمان كريم ، انتي فعلا انسانه جميله وطيبه اووي من جواه 
فرح بحزن عندما تذكرت امينه : ربنا يرحمها ، ويرحم اموات المسلمين اجمعين
.................................................. ............
كانت تضع الطعام هي ووالدتها ، ثم ذهبت لاخيها وزوجهاا لكي يأتون لتناول وجبه العشاء
جلسواا جميعهم ، حول المائده 
مي وهي تحدث زوجهاا : صعبانه عليا اوي نور ، ديه حابسه نفسهاا من ساعة ما والدتها اتوفت
سعاد بأشفاق : ياحبيت عيني عليكي يابينتي ، اكيد من الصدمه منهم لله الي كانوا السبب ، الحمدلله ان البوليس قبض عليهم 
عمر: ربنا يصبرها ، ويغفر لها 
كان يستمع الي حديثهم بصمت ، وهو يعبث بطبقه ، فقد شعر بالوجع الشديد اتجاه حبيبته ،كان يود ان يكون بجانبها الان ويأخذها بين ذراعيها ، فكلما تذكر منظرهاا عندما كانوا في المقابر ،يشعر بأن قلبه يتمزج ، فهو مازال يحبهاا بل يعشقهاا
سعاد: ايه ياحبيبي مبتكلش ليه
محمد : باكل اه ياست الكل 
نظر له عمر بأشفاق ولكن لم يتحدث ، فلا احد يعلم ان نور هذه هي حبيبته 
.................................................. .......
نام ياداده
ام محمد : اه ياحبيبتي ، الحمدلله انك رجعتي تملي علينا البيت تاني ، انتي واحمد ، ياا ده البيت كان وحش اوي ،بعد مع انتي سيبتي البيت وست امينه الله يرحمها ده حتي كريم ابتدي يرجع يبتسم تاني ياا ايام الله لا يعودها ، بس الحمدلله حاسه ان الفرح هيرجع البيت تاني 

نظرت لها فرح بحب ، وابتسمت بأسي 
ام محمد : تصبحي علي خير يابنتي
فرح : وانتي من اهله ياداده
جلست بجانب ابنهاا ، وظلت تتأمله بحب وتبتسم لبتسامته الملائكيه 
طرق عليها الباب بخفه ، كي لا يزعجها هي والصغير ودخل 
عليهم ، ثم اقترب من طفله بحنان وطبع قلبه رقيقه علي وجنتيه الصغيره ، كانت تنظر اليه بشغف وشوق شديد ، ولكن كل هذه الاحاسيس كانت تصعب عليها طلبهاا ، فقلبها بدء يلين ثانيه امام من تحب ، ولا تسألون كيف ،فهذا هو الحب الم وفراق وسعاده وشوق وفي النهايه يصبح التسامح والغفران هما سيماته ، فأمرك عجيب ايها القلب 
نظر الي زوجته بحب ، كان يود ان يضمها الي صدره ويبكي بين احضانهاا ويشكوا لها اوجعه ، ولكن من يشكوا لمن 
وبدون ان تشعر ، شعرت بواجبها نحوه : شكلك تعبان 
نظر لها بنظرة حب : اوووي يافرح ،بس اول ما بشوفك انتي واحمد بنسي تعبي وبكون عايز اجري عليكم
بعد ان قال لهاا جملته هذه ، نظرت له ولم تعقب ، فالصمت الان هو افضل شئ ، ولكن قلبهاا كان يحدثهاا بكل حب ، كان يجعلها تنظراليه والي طفلهم وتشعر بالسعاده ، تنظر الي اسرتها الصغيره وتشعر بالسعاده ،وكأن القدريحاول ان يجمع عاشقينه ثانيه ، وها هو يلعب دوره ،نعم الدور صعب ولكن سوف ينجح مادام مازال القلب ينبض
.................................................. ...................
ياسيدي ياسيدي ، بقينا نرجع نبتسم من تاني
كريم وهي يتكئ علي كرسيه براحه : يااا ياعمر ، حاسس بسعاده مش قادر اوصفهالك ، ونفسي اسعد كل الناس وافرحهم ،النظره علي مراتي وابني تسواا الدنياا بجد الحمدلله ، ثم تنهد بأسي : بس نفسي تسامحني وتنسي 
عمر : ان شاء الله النفوس هتتصافي ، بس مجرد وقت خلي عندك امل في ربنا
كريم : ونعمه بالله ياصاحبي 
في تلك اللحظه ، دخلت ياسمين عليهم بعد ان اذن لها كريم بالدخول
في ضيف مستني حضرتك بره ، تقريبا الي جيه مع استاذ احمد قبل كده 
كريم: اه دكتور ادهم ، دخليه ياياسمين
اتفضل يادكتور 
ادهم وهو يسلم عليهم : البقاء لله ،عارف انها جات متأخره بس لسا عارف من احمد امبارح وقولت اجي اعزيك يابشمهندس
كريم : ده انا الي كنت عايز اجيلك ، عشان اشكرك انت والاسره ، انكم حفظتوا ورعيتوا مراتي الايام الي فاتت ، ده جميل عمري ما هنساه
ادهم : متقولش كده ، ووالدي كان ناوي يجي يعزيك ، بس تعب شويه وبيتمني بجد انكم لما تيجوا المزرعه تاني ، تيجوا تقضوا يوم معاناا ، ويتعرفوا عليك 
كريم : الشرف ليا ، يادكتور ، وان شاء الله في اقرب فرصه هاجي انا وفرح 
ادهم : طيب استأذن انا ، عشان الحق اسافر، ووصل سلامي لفرح قصدي مدام فرح 
ابتسم كريم له ووقف لكي يودعه : يوصل ان شاء الله يادكتور، وتأكد ان بيتي ديما مفتحولك في اي وقت انت والاسره ، وياريت لما تيجي ابقي عارفني 
ادهم : ان شاء الله ، سلام عليكم 
كريم وعمر: وعليكم السلام ورحمه الله وبركاته 
وقبل ان يغادر ادهم ، نظر سريعا الي ياسمين وبدون ان يشعر لاحت ابتسامه بسيطه علي وجهه وذهب 
.................................................. ...............
ايه رئيك يافرح 
فرح بسعاده : جميل اووي يانور، الحجاب بجد منور وشك ، تعالي بصي كده في المرايه
وقفت نور تنظر لنفسها في المرئه ، وهي تشعر بسعاده وراحه لا توصف ،ارادت ان تبدء حياه جديده ولكن بطاعه الله 
في تلك اللحظه ، اطرقت عليهم ياسمين الغرفه ودخلت اليهم وهي تبتسم
ماشاء الله يانور، ربنا يهديكي ويهدينا كمان وكمان 
فرح : يارب ياياسمين ، احمد شكله تعبك وقولتي تيجي تتخلصي منه صح ههههههههه
ياسمين بحب : ههههه ، لا ياختي ، ده احمد ده حبيب خالتو ، بس برضوه خدي ابنك
ثم نظروا الي نور بفرحه لفرحتها : هتروحي مقابله الشغل بكره صحيح
نور بسعاده : اه ، ان شاء الله ، ادعولي 
ياسمين وفرح : ربنا يوفقك ياحبيبتي 
ياسمين : ممكن لحظه يافرح 
ذهبت الفتاتان ، وظلت نور تشاهد نفسهاا في المرئه بملابسها المحتشمه وحجابها الذي اضاف نورا علي وجهها 
ياسمين بخجل : ماما يافرح عايزه تشوفك، بس ... 
فرح : بس ايه ياياسمين ، انا كمان عايزه اشوفهاا ، وياستي هجيب احمد ان شاء الله بكره واجي اشوفهاا 
ياسمين بحب وهي تحتضنها : ديما يتخلفي كل توقعاتي ،هستانكي ماشي ومش هروح بكره الشركه عشان نقضي اليوم سواا ...
ثم تذكرت شئ قبل ان ترحل : عارفه يافرح ، لولاه هو بعد ربنا كان زماني انا وامي مبقاش لينا مكان نعيش فيه ، لما الحدثه حصلتلي المستشفي حسابها كتر اوي وامي رهنت البيت عشان تدفع حساب المستشفي ، ثم ابتسمت وهي تتذكر الايام السابقه: وكان خلاص مده الرهن خلصت ولازم نسيب البيت ، في اليوم ده جوزك جيه عشان يسأل عنك عندنا علي امل انك تكوني رجعتي هنا ، ولما جيه صاحب الرهن يطالب بفلوسه او البيت ، هو الي دفع الفلوس ورجعلنا البيت وشغلني كمان في الشركه ،حبيت بس اقولك يلا سلام اشوفك بكره بقي انتي واحمد حبيبي
ذهبت ياسمين وتركتهاا ، وهي تعيد كلماتها ثانيه ، ثم ارتسمت علي شفتاها ابتسامه لم تستطع اخفائهاا
ام محمد بسعاده: ربنا يفرح قلبك ويسعدك كمان وكمان ياحبيبتي 
فرح بحب : اللهم امين ياداده انا وانتي وجميع المسلمين، ايه الصندوق ده
ام محمد بحزن : ست امينه الله يرحمها كانت موصياني ، اني مدهوش لحد غيرك ، ووصتني يفضل الصندوق معايا لحد ما ترجعي وادهولك ، معلشي فرحتي برجعوك نستني خدي بقي الامانه يابنتي
ذهبت ام محمد ، وظلت تتأمل الصندوق وقبل ان تقرر فتحه ، بدء طفلهاا في البكاء ، تركت الصندوق جانبا وذهبت لكي ترضعه
.................................................. ................
في شركه يبدو عليها ، انها حديثه الافتتاح 
السلام عليكم ورحمه الله وبركاته ، عندي مقابله مع المدير
الفتاه: اه ، ثواني يافندم ، لما بس الي قبل حضرتك تخلص مقابلتها
جلست نور وهي تدعو الله ان تقبل في تلك الوظيفه ، فبرغم عرض كريم عليها ان تعمل معه ، ولكن رفضت تماما واردت ان تعتمد علي نفسهاا 
جاء دورهاا ، لم تكن تلك اول مره تعمل بهاا ، ولكن كانت تشعر بالخوف والقلق الشديد، دخلت خلف السكرتيره ، وعندما رفع المدير وجهه ليكشف عنه، كانت الصاعقه
محمد وبدون اي معالم علي وجهه : اتفضلي اقعدي
جلست نور ، امامه ، وهي لا تصدق ،شعرت بالحزن لانه لم يبدي اي شعور اتجاهه وكأنه قد نسياهاا ، حاولت ان تتماسك وتحبس دموعها الي ان تنتهي المقابله ، وبعد ان انهت تلك المقابله ،دعت الله ان لا تقبل في تلك الوظيفه ، فهي لن تستطع ان تري تلك المعامله الجافه من حبيبهاا
محمد بحب بعد ان غادرت: يااا يانور ، لو تعرفي قد ايه انا فرحان بيكي وبتغيرك ده ، اه لو تعرفي ياحبيبتي لسا بحبك وعمري ما نسيتك 
.................................................. ...............
هفضل كده واقفه ، ولا اروح ولا ايه (كانت تقول لها هذا وهي مبتسمه )
كريمه بدموع : تعالي اتفضل يابنتي ، ده البيت بيتك ياخبر
دخلت فرح وهي تحمل طفلها الصغير ، وبدأت تنظر علي البيت وتتذكر جميع ايامها السابقه 
نظرت لها كريمه بدموع : وحشك البيت صح ، سامحيني يابنتي ، بس الدنيا كانت لهياني عن حق ربنا وكانت عاميه قلبي ، ونسيت من لا يرحم لايُرحم
فرح بحب : انتي قولتيها من لا يرحم لايٌرحم ، واكيد من لا يُسامح وينسي لا يطلب من احد ان يُسامحه
كريمه بفرحه : بجد يعني انتي مسمحاني ، طول عمرك قلبك طيب زي ابوكي الله يرحمه
فرح وهي تتذكر والدها الرجل الطيب : الله يرحمه 
في تلك اللحظه جائت اليهم ياسمين وهي ترتدي مريله المطبخ وتمسك في يدهاا المعلقه : انا كده هعيط ،ثم اقتربت منهم بحنان : انا فرحانه اووي اننا اتجمعنا من تاني بس بقلوب ونفوس غير الي فاتت .. الحمدلله ان ربنا محرمناش من اللحظه ديه
كريمه بحب : ربنا يخليكوا ليا يابناتي ، ثم مدت يدها بحب لفرح لكي تأخذ الطفل الصغير وتحمله
ابتسمت لهاا فرح بسعاده واعطته لها ، ثم نظرت هي وياسمين لبعضهم وابتسموا
.................................................. .....
جلست علي الارض تبكي بحرقه ، وكلما تذكرت كلماته الصارمه وكأنه لم يعرفها في يوم ، حتي انه لم ينظر اليها للحظه وكأنه يكره رؤيتهاا ، وكلما تذكرت ماحدث تبكي بحرقه علي حب عمرهاا الذي اهدرته واضاعته بغبائهاا ، لم تستطع ان تلوم احد غيرها لذلك كانت تشعر بالوجع والحرقه ، تمنت لو انا الايام عادت للوراء ،لتشبثت به بقوه ودافعت عن هذا الحب ولكن هيهات
.................................................. ...............
اخباريومك كان ايه اتبسطي ....
وبدون ان تنظر له او حتي تشعر بما تتفوهه به : هو احنا هنطلق امتا ياكريم
نظر لها بصدمه شديده ، فلم يتوقع بعد كل هذا ستكون هذه العاصفه فقد شعر بأنها بدأت تسامحه ، ولكن كيف وهي تريد الطلاق ايعقل انها لم تسامحني 
نظر لهاا طويلا وبصوت ضعيف للغايه: انسي يافرح ، انا لو طلقتك يبقي بسيب روحي تاني ،وانا مش مستعد اسيبهاا 
ثم تركها وذهب الي مكتبه ، لكي يطلق لغضبه العنان 
اما هي ، فقد كانت مصدومه من مما نطق به لسانها ، ولكن كرامتهاا اليوم أبت الخضوع واخرجت تلك الكلمه التي تظن انها ستريحها ولكن للاسف نطقتهاا وهي تخشي عواقبهاا
ارادت ان تتحدث مع احد ، ذهبت الي نور ولكن 
مالك يانور، انتي كنتي بتعيطي
وبدون ان تشعر ارتمت بين احضانهاا ، وظلت تبكي مثل الطفل الصغير وبالرغم من ان فرح هي الاصغر ولكن من يراهم ينظر الي فرح بأنها الاكبر من حنانها واحتوائهاا 
فرح بصدمه : في ايه ،ايه الي حصل ، حصل حاجه في المقابله بتاعت النهارده
وبدون ان تشعر نور ، ظلت تحكي لها كل شئ وكأنها كانت تريد ان تخرج كل ما بدخلها من الم ووجع الان
فرح بأشفاق : اوعي تيأسي يانور، اوعي تضيعي حب عمرك من ايدك ، هو اكيد موجوع منك ، بس الي بيحب هيسامح
نور:يبقي سامحي انتي كمان يافرح ، اكيد لما انتي هتسامحي ، محمد كمان هيسامح ، انا سمعتك وانتي بتطلبي الطلاق اوعي يافرح تضيعي حب عمرك ، انا عارفه انك بتعشقي كريم وهو كمان اوعي يافرح ، ياريت محمد يقدر يسامحني بس للاسف اكيد السنين بردت وجعه واست قلبه ونسيني ، اما انتي وكريم لسا الحب بينكم سامحي يافرح 
لم تستطع فرح ان ترد عليها ، فماذا ستقول لها ، فكل كلمه ستتفوهه بها ستكون ضدها ، وكان اول شئ عندما حاثتها علي حب عمرها ، فهي طلبت الفراق ، وعندما اعطتها امل بأنها سيسامحها ، فهي لم تسامح
ذهبت الي غرفتها ،وهي شارده وبدون ان تشعر نامت علي فراشها بجانب طفلهاا بعد تفكير طويل 
ولكن في منتصف الليل ، استيقظت فجأه وهي تتذكر امر الصندوق الذي نسيته تماما ، ذهبت لكي تفتحه وتري ما بداخلها
وعندما فتحته ، وجدت فيه مجوهرات امينه ، ولكن لفت انتباهها وجود تلك المظروف اندهشت من وجوده ، ثم بدأت تفتحه لتري ما بدخله
اكيد لما هتقري الكلام ده يافرح ، هكون انا بين ايدين الي خلقني ، انا كان عندي امل انك هترجعي تاني لحياتنا وهيكون قريب وهيكون معاكي هديه لينا ياحبيبتي ، متستغربيش انا حلمت بيكي انتي وطفل صغير ، نفسي تكوني سمتيه احمد ، سامحي يافرح ،انا عارفه ان الظلم وحش وكريم غلط في حقك ، بس ربنا بيدينا فرص كتير علي اخطائنا وبيسامحنا ،والعبد الكويس هو الي بيعرف ذنبه ومبيرجعش ليه تاني ، لان عرف غلطته ، كان لازم يبقي في درس في الحياه عشان نتعلم منه ، الدرس كان صعب بس اكيد اتعلمنا ، بوسيلي حفيدي وقوليله تيته بتحبك اوووي اوووي وكانت نفسها تشيلك ، بس هي شفتك في حلمهاا 
كانت تقرء كلمات امينه ودموعهاا تتساقط طوت تلك الورقه واعادتها مكانها ثانيه ثم ، نظرت الي طفلهاا النائم ، و ذهبت لتحمله برفق وخرجت من غرفتها وذهبت اليه
ظلت واقفه امام باب غرفته ، وبدون ان تشعر فتحت تلك الباب ، وقفت تنظر اليه طويلا ،ثم وضعت طفلهم في المنتصف ونامت هي في الطرف الاخر ، كان يشعر بوجودهاا ولكن ترك نفسه ينعم بتلك اللحظه الجميله 
.................................................. ...............
في الصباح،واشراق يوم جديد..
جلس بجانب طفله علي الفراش يلاعبه ، وهي مازالت نائمه ، فتحت لهم اعينها وابتسمت بحب ، وكأن كل شئ قد تلاشي وكأن الجليد اصبح ماء ، وكأن الخريف تحولا لربيعا 
نظر لهاا بأعين مليئه بالحب : صباح الخير ياحبيبتي 
فرح :اكيد صحاك من النوم
كريم بحب : انا كنت صاحي من بدري بتأمل فيكوا انتوا الاتنين ، ثم نظر الي طفله الجميل .. والاستاذ صحي بعدي عشان نكمل فرجه علي ماما الكسلانه بقي 
فرح :هههههههههههه ، طيب بما اني كسلانه ، هكمل نوم بقي 
كريم بضحك وهو ينهض من علي الفراش ويذهب الي الطرف الاخر ، ثم جذبها لحضنه : وحشتيني اوووووي يافرح ، بحبك ياملاكي الصغير ، يا اجمل نعمه ربنا حفظها ليا ورجعهالي تاني ... ثم بدء ينظر لعينهاا بحب وشوق شديد وبدء يلمس شفتيهاا ليطبع عليها قبله طويله لم يقطعهاا سواا بكاء طفلهم 
نظروا الي بعضهم ، وظلوا يضحكون علي فعلت طفلهم 
كريم بضحك : ههههه ، ابنك شكله غيران ياهانم
فرح :ههههههه ، طبعا مش مامته حبيبته لازم يغير عليها
كريم بدعابه: ياسلام 
فرح وهي تنظر لطفلهاا : هههه صح يا احمد 
كريم بحب وسعاده وهو يقبل طفله : ربنا يخليكوا لياا 
.................................................. ...............
وبعد 6 اشهر 
كان يقفون امام بيت الله الحرام ، ليأدون مناسك الحج ..
وكان معهم طفلهم الصغير ، نظر الي زوجته وطفله بحب وظل يحمد الله بأن اعاد اليه تلك الحياه السعيده ، وتمني ان تدوم تلك الحياه وينعموا بهذا الحب ويكونوا رفيقان ايضاا في الاخره
ثم التفت اليه ، ونظرت الي زوجها بسعاده ، وحمدت الله بأن جعلها تعفو وتسامح لتنعم بتلك الحياه وسط عائلتها الصغيره
.................................................. ..........
كانوا يجلسون سوياا ،علي احد الشواطئ ويضحكون وبجانبهم اطفالهم ، اما ازواجهم فقد تركوا لهم مهمه اعداد الطعام كمعاقبه لهم لتركهم دائما وانشغالهم بعملهم بعض الاحيان
ياسمين وبطنهاا المنتفخه: كل ما اقوله يا ادهم تعبانه ، يقولي نامي ياحبيبتي عندي مستشفي الصبح ، حاسه اني ممكن اولد وانا نايمه جنبه ولا هيعبرني
فرح بضحك وهي تضع يدها علي بطنهاا الصغيره : ههههههههههههه ،ما انتي ياياسمين كل يوم تصحيه تقوليله هولد ، ده انتي من الشهر التاني وانتي هههه بتقوليله هولد 
ياسمين بضحك : هههههههه ، دافعي عنه ياختي ماشي
مي : هههههههههه يعني انا الوحيده الي في القاعده ديه ، مش حامل شكلي هغير واعملهاا 
نور بتعب : ياختي انتي في راحه ، انا مش هعملهاا تاني ، قال اخوكي قال عايزني اجيب دسته ، هو اخره واحد ويحمد ربنا
مي بضحك : هههههههههههههههه ، دسته لاء تصدقي اخويا طلع جامد 
محمد : مين الي بيجيب سيرتي هاا ، ثم نظر الي زوجته بحب ماتقومي ياحبيبتي نتمشي شويه عشان عايزك في كلام مهم
مي وفرح : هههههههههههههه ، قومي يانور قومي الله يسهلك
نور بمُداعبه وهي تخرج لهم لسانها لتغيظهم ، ثم قامت مع زوجها
فرح : شوفتي بطلع لسانهاا ازاي ، طيب يانور
كريم بحب : مين الي مضايق مراتي حببتي ، ومزعلها
فرح بحب وهي تتشبث بذراعه : تعالا نتمشي ياكريم وجيبلي ايس كريم 
كريم بضحك :هههههههه من عنياا ياحببتي ياسلام انتي تؤمري وانا عليا الطاعه 
فرح بضحك: خلي بالك من احمد يامي ، ثم ذهبت سريعاا ودون ان تنتظر رد منها
ياسمين بضحك : مفضلش غيري انا وانتي ، اندال
مي بضحك وهي تنظر في الاتجاه الاخر : ههههههههههه ، شكلك انتي كمان هتسبيني 
نظرت ياسمين خلفها وجدت زوجها يأتي اليه 
ادهم بحنان : وحشتيني ياحببتي ، ثم وضع يده علي بطنها المنتفخه ، حبيبت بابا عامله ايه
ياسمين بحب (فهي تعشقه كثيراا فبرغم ماعارفه عن ماضيها ،لم يؤثر عليه شئ واراد ان يحيا حاضره ومستقبله معاها ، اما الماضي فقد مات ): حبيبت بابا ، طب وانا
ادهم : قلب وعقل وروح وعيون بابا
مي بضحك وهي تنظر لهم : اقوم انا اشوف الولاد
عمر : ايه ياحبيبتي جعتي ، اومال فين الباقين
مي : سبوني وراحوا يتمشوا مع ازوجهم العزاز 
عمر بضحك : ياسلام هي جات عليكي انتي ، ده انا هفسحك احلي فسحه ، وهنسيب باسم مع كريم وفرح ونعيش بقي ياجميل
مي بحب : ربنا يخليك لياا يارب يا اجمل واحلي زوج
عمر:خفي شويه يامي ، ماشي عشان منظرنا بس قدام الناس 
مي بضحك : هههههههههههههههههههههه ، طيب خلاص اسفين ياحبيبي
عمر: ايوه كده شطوره ياقلبي 
اما هو وقف يحتضنها من خلف ويتحسس بطنهاا الصغيره بحب وحنان ، ثم همس في اذنها بحب (بحبك يا اغلي هديه ربنا رزقني بيها )...ثم اخفض رأسه ليري طفلهم الذي جاء اليهم ومسكه من احد ارجله لكي يحمله .. حمله برفق فوق كتفيه ، ثم مد يدهه الي زوجته وساروا سوياا ليكملواا مشوار حياتهم 
التي بدأت بصفقه ... ثم تحولت لحب ... ثم لفراق ... ثم عاد الحب من جديد ليكون اسره جميله.....
