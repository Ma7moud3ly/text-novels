
إِعْدِامُ مَجْــدِي 
 
فُتح باب الزنزانة المظلمة بواسطة اثنيْن من العساكر ليشق القليل من الضوء طريقه لها كاشفًا عن خلوّ الزنزانة من أيّ أشخاص باستثناء شخص واحد فقط كان يرتدي زيّ السجن الأحمر ليتضح أنهم جاءوا من أجل أخذه لينفذ حكم الإعدام الذي صدر ضده.
 
قام العساكر بسحبه رغمًا عنه ورغمًا عن صيحات الفزع والهستيريا التي كان يُطلقها أثناء سحبه وجرِّه... كان السجينُ يهذي بكلماتٍ غير مفهومة مصحوبة أحيانًا بالبكاء وأحيانًا أخرى بمحاولة المقاومة والعودة مرة أخرى للزنزانة ولكن العساكر كانوا يستخدمون معه القسوة وينهرونه قائلين: "يلا يا خاين يا حقير... بتبيع بلدك للعدو يا كلب... أهي دي نهايتك"..
 
 
 
 
 
 
ثم وصل الحرس إلى باب غرفة ما, فطرقوها طرقاتٍ هادئةً مستكينةً فــ تصاعد في الأفق من داخل الغرفة صوتٌ ذو هيبةٍ يأمرهم بالدخول.. وعند دخولهم ظهر شخصٌ يبدو أنه أحد القيادات المهمة في المخابرات المصرية والذي أمرهم بترك السجين والخروج فورًا..
 
 
 
 
 
 
 
ثم أعقب اللواء شكري قائلًا: "أنا مش فاهم إزاي الشيخ حساسين الوطني المحترم يخلّف عيّل فاشل خاين زيك كدا, إنت مش عارف إن أبوك الشيخ حساسين من أكبر رجال المقاومة البدوية ف الجبهة, أبوك بالطب البديل اللي درسه ياما عالج مصابين من الجنود المصريين في حروب الاستنزاف"
  
 
 
 
 
 
 
 
ثم استجمع شكري بيه قواه، وقال: "بغض النظر عن أي حاجة دلوقتي إنت قدامك حلين اتنين ملهومش تالت عشان تعيش ونعفيك من حكم الإعدام اللي ضدك", فردّ عليه منصور السجين بكل لهفة وشوق: "أرجوك إلحقني بالحلين أنا موافق على أي حاجة يا باشا.. بس أعيش.. أعيييييييييش).
 
فقال له شكري بيه: "الحل الأول إنك تساعدنا إننا نجند ظابط شبهك عندنا ف المخابرات ضد إسرائيل.. تساعدنا بالمعلومات وبكل التفاصيل عن حياتك اللي تخلي الظابط بتاعنا دا يبقى كإنه أنت بالظبط... يعني ببساطة بدل ما كنت بتخونا مع إسرائيل عاوزينك تتعاون معانا ضد إسرائيل".
 
= ماشي... طب والحل التاني؟
 
 
****
  
وضع شكري بيه منصور السجين تحت الفحص الطبي من قبل طبيب المخابرات المصرية، وذلك من أجل اكتشاف أي أشياء غريبة بجسم منصور لعمل مثلها في جسم الظابط المصري ليصبح مثله تمامًا جسديا, كما طلب شكري بيه مقابلة الظابط المصري مجدي الذي استقرّ رأي القيادات على تجنيده بديلا لمنصور نظرًا للشبه الكبير بينهما.. وعندما وصل مجدي لمكتب شكري بيه.. رحّب به اللواء شكري كثيرًا بحفاوة بالغة وطلب منه أن يجلس ليحدثه في موضوع هام ودار بينهما الحوار التالي:
 
= إزيك يا مجدي يا ابني!
 
- الحمد لله حضرتك... طمّني يا شكري بيه أنا قلقان.. إنتوا أول مرة تبعتولي..
 
= هاهاهاهاها.. متقلقش يا ولد يا مجدي... إحنا بعتنالك عشان كل خير.
 
- بجدّ!... إيه خلاص وافقتوا على الطلب بتاعي... خلاص يعني هتجبولي ترابيزة بنج ف المكتب؟
 
= ترابيزة بنج ف المكتب إيه بس يا بني... إحنا لاقيين ناكل!... إحنا باعتينلك عشان القيادات اختارتك إنك تقوم بمهمة خاصة..
 
- مهمة خاصة؟!!
 
= أيوه... فيه جاسوس خاين كان بيتجسس لصالح إسرائيل.. دلوقتي إحنا مسكناه واختارناك أنت عشان نبعتك مكانه..
  
- لا يا فاندم..لااااااااااااا.... أنا مستحيل أتجسس على بلدي آسف.
 
= يا ابني إنت أهبل.. هو أنا هجيبك هنا عشان أقولك تتجسس علينا!!!
 
- أمّال هتجيبني فين؟
 
= كنت جيبتك عندي ف البيت عشان محدّش ياخد باله مثلًا..
 
- آه صح مع حضرتك حق فعلًا، أو كنا مثلًا ممكن نتقابل ف النادي يا فاندم..  
 
= بالظبط أو كنا رتّبنا ميعاد في أي كافيه بعيد عن الأنظار..
 
- أو كنا اتفقنا نشــــــ
 
= يخربييييييتك.. إحنا بنقول إيه!... إيه اللي إحنا بنتكلم فيه دا!... خرجتني برّه الموضوع.... يا ابني إحنا جايبينك عشان تعمل نفسك إنك الجاسوس وتتجسس عليهم وتديلهم معلومات غلط..
 
- طيب يا فاندم مهو أكيد إسرائيل هتعرف... هتبعتوني مكانه إزاي... مهو أكيد عارفين شكله!
= مهو دا اللي خلانا نختارك إنت دونا عن أي حدّ... إنت فيك شبه كبير جدًّا جدا منه.... باستثناء شوية حاجات كدا... ودي أمرها سهل خالص.... هنعملك عملية تجميل هتبقى شبهه هو بالظبط الخالق الناطق.
 
- عملية تجميل؟!!!
 
= أيوه...  هنحلق الشنب ونصغّر الدقن ونكبّر المناخير..
- بس يا فاندم الــــ....
 
= مفيش بس... دي مهمة عشان خاطر مصر يا مجدي... مصر محتاجاك.
  
فهزَّ مجدي رأسه موافقًا على المهمة التي وضعه القدر فيها، ولم يُكمل مجدي هزّ رأسه حتى رنّ تليفون مكتب اللواء شكري.. فردّ قائلًا: "ألو... إيييييه... طيب ماشي كويس إنك خدت بالك.. تمام... سلام".
 
ثم  ابتسم شكري بيه لمجدي، ثم قال: "معلش يا مجدي... هنحلق الشنب ونصغر الدقن ونكبر المناخير...... ونقطعلك صوباع رجلك اليمين الصغير كمان... الدكتور اللي بيفحص منصور لسّه مكلمني دلوقتي".
 
 
 
 
 
 
 
 
احتدّ اللواء شكري بطريقته في الكلام وأنهى الحوار قائلًا: "الصوباع الصغير هيتقطع... الموضوع دا منتهي... خليك أدّ المسئولية يا مجدي!!".
 
- خلاص يا شكري بيه اللي إنت شايفه.. وكله يهون عشان خاطر مصر..
  
* تليفون مكتب شكري بيه بيرن * 
 
* بيرد ع التليفون * 
 
* بيقفل التليفون * 
  
= مجدي.. معلش الدكتور لسّه مبلغني إن منصور الجاسوس عامل الزايدة.
 
- يعني إيه؟
 
= يعني مضطرين نفتح ونشيلك الزايدة إنت كمان..
 
- إممممم... ماشي يا باشا.. اتكل ع الله.. أكنّها التهبت وشيلتها.
 
= ربنا يحميك لمصر يا مجدي يا ابنـــــي.
 
* تليفون مكتب شكري بيه بيرن * 
 
* بيرد ع التليفون * 
 
* بيقفل التليفون * 
= مجدي.. معلش تاني والله... إحنا مضطرين نشيلك الكِلية اليمين... منصور شايلها..
 
- مش إنتوا هتسيبوا الشمال؟... شيل يا باشا... الإنسان ممكن يعيش بربع كلية..
 
- ربنا يحميــــك يا مجدي يا ابنـــ.....
  
* تليفون مكتب شكري بيه بيرن * 
 
* بيرد ع التليفون * 
 
* بيقفل التليفون * 
= مجدي... أعتقد إنت مش محتاج طحالك ف حاجة؟... أصل منصور شايل الطحال..
 
- شيل يا باشا... تحيا مصر!!
 
= ربنا يحميـــك..
* تليفون مكتب شكري بيه بيرن * 
 
* بيرد ع التليفون * 
 
* بيقفل التليفون * 
= مجدي .. إحنا لازم نشيل الغدّة الدرقية وفصّ الرئة الأيمن والبنكرياس... الحاجات دي مش لاقينها ف منصور.
 
- هااااااااااااااااااااار أسود!
 
= ربنا يحميك يا مجدي يا ابني ويحفظك لمصر.
 
* تليفون مكتب شكري بيه بيرن *
 
 
 
 
 
 
 
 
 
 
****
 
بعد استماع مجدي لآخر خبر وقع على الأرض مغشيًّا عليه, فعلطول سحبوه من رِجله جرجروه لأوضة العمليات عشان يبدأوا في تأهيله للمهمة بسرعة ويعملوله كل العمليات اللي بلغوه بيها قبل ما يفوق من الصدمة ويرفض..
 
من أمام غرفة العمليات :
 
 
 
 
بعد فترةٍ:
 
 
 
 
 
 
 
 
 
 
 
​ ****
بعد خروج الدكتور من غرفة العمليات, لم يستطع اللواء شكري أن ينتظر وقرَّر الدخول فورًا لداخل غرفة العمليات للاطمئنان على مجدي..
 
 
 
 
 
 
 
 
 
 
 
 
 
 
 
 
 
 
 
 
 
    ****
    ثم ذهب منصور إلى إسرائيل واستطاع أن يعود إلى مصر بنجاح بالمعلومة السرية المطلوبة واستقبله في المطار اللواء شكري ووالده الشيخ حساسين..
 
 
      
 
 
 
 
    تـــمَّت
