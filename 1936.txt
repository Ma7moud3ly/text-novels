بسم الله الرحمن الرحيم
أهلاً بكم وقصة جديدة يا رب تعجبكم عنوانها "قلب لا يفقه الحب"
سوف أنشر يوميا في هذا الموعد حلقة من تلك القصة والتي أرجو أن تحظى بإعجابكم.
الحلقة الأولى
صباح مختلف عن أي صباح فها نحن الآن في إحدى شركات المقاولات والتعمير
يدخل دكتور محمد خيري صاحب الشركة وواحد من أشهر المهندسين المعماريين يدخل مكتبه 
محمد: صباح الخير يا هدى
هدى السكرتيرة: صباح النور يا فندم
يجلس على مكتبه: اجمعي لي كل المهندسين يكونوا عندي بعد عشر دقايق
هدى: حاضر يا فندم
بعد عشر دقائق يجتمع مهندسين الشركة في مكتب محمد وهو يجلس على راس منضدة الاجتماعات 
محمد: صباح الخير يا ولاد
الجميع : صباح النور يا دكتور
محمد: فين نور
نَطَق احد المهندسين يوسف: على وصول يا دكتور
ما هي إلا لحظات وتدخل فتاة جميلة متوسطة الطول محجبة بيضاء البشرة وبعيون عسلية مائلة للون الاخضر إنها نور
نور:السلام عليكم ورحمة الله وبركاته
الجميع: وعليكم السلام ورحمة الله وبركاته 
محمد: ايه اللى أخرك كده يا نور
نور: معلش يا دكتور كنت في مكتب المناقصات بأسحب الملف زي إنت ما طلبت
محمد: طيب اسمعوني كلكم انتوا طبعا عارفين إنا ولادي كلهم مسافرين برة وانا بصراحة تعبت من الشغل وعايز استريح عشان كده هسافر عند ابني في السعودية ..... وهبيع الشركة
أحاديث جانبية كثيرة وإحساس بالضيق يتملكهم جميعا
نور: ازاي يا دكتور يعني حضرتك بعتها خلاص
محمد: ايوه يا نور أنا عارف إن كلكم زعلتم بس عايز أطمنكم كل حاجة هتفضل زي ما هي أنا اتفقت مع المشتري على كده
يوسف : وهو مين ده يا دكتور
محمد: بكرة هيجى وهتقابلوه اتفضلوا دلوقتى
خرجوا جميعا متساءلين عن المشتري الجديد من يكون؟
اليوم التالي الكل على استعداد للقاء المدير الجديد الساعة التاسعة صباحا تقف أمام المبنى سيارة سوداء فارهة ينزل منها شاب في حوالي الخامسة والثلاثين من عمره أسمر البشرة طويل عريض المنكبين بشعر اسود طويل نوعا ما ويتكء على عصا يستند عليها وهو يخرج من السيارة وبصحبته فتاة سمراء بشعر اسود طويل وملابسها الضيقة والقصيرة المستفزة
يدخل الشركة وسط نظرات من جميع الموظفين فظنوه احد العملاء الجدد للشركة
بعد مدة يطلب محمد جميع المهندسين مرة أخرى يدخلوا جميعا حجرة الاجتماعات يجدون محمد مع هذا الضيف والضيفة
محمد : طبعا انتوا عرفتم ان الشركة اتباعت خلاص وسألتم مين صاحب الشركة أحب اعرفكم بالباشمهندس {أدهم فخر الدين} صاحب الشركة الجديد وعلى فكرة باشمهندس ادهم كان تلميذى زيكم بالظبط
دقات سريعة على باب الغرفة وتدخل نور ترتدي شميز طويل على بنطلون من الجينز وترتدي حقيبة على جانبها 
آسفة جدا على التأخير
محمد: المهم كله تمام
نور: تمام يا هندسة
نظرت فوجدت اشخاص غريبة عن المكان
محمد: اقعدي يا نورانا لسة كنت بقول إن الباشمهندس أدهم هو اللى اشترى الشركة 
اومأت نور براسها ولم تتكلم وأحست بضيق واضح عند استماعها ما قاله محمد لاحظها أدهم الذي تفحصها بنظراته النارية كما تعود مع الكثيرات من بنات حواء
انتهى اللقاء بينهم وجلس أدهم مع محمد
محمد: ايه رأيك يا أدهم أظن كده عرفت كل حاجة عن الشركة والمهندسين كمان 
أدهم: بس باين ان في حد مضايق من وجودي
محمد: تقصد مين
أدهم: البنت اللى دخلت متأخر تقريبا.....نور
محمد: اه ه ه بص يا أدهم نور دي مش هتلاقى زيها تعتبر افضل مهندسة عندي هنا صحيح في اكبر منها بس البنت دي موس شغل معندهاش غير الشغل وبس
نطقت جيلان المرافقة لأدهم: باين اوي بأمارة ما جت متأخر
محمد: لالا نور كانت في مشوار شغل دي عمرها ماتيجى متأخر إلا اذا كانت تعبانة وصدقني يا أدهم حط ثقتك في نور ومتخافش
بعد فترة سافر محمد الى السعودية للإقامة مع ابنه الأكبر وترك الشركة بعدما استلمها أدهم
جيلان: مش عارفة يا أدهم ليه الشركة دي بالذات
أدهم: كفاية سمعتها دي هتبقى بداية قوية ليا هنا في السوق اقتربت منه وجلست على المكتب أمامه
وقالت بدلع ايه رأيك نروح شقتى نتغدى هناك
نظر اليها قليلا : وأنا من امتى بروح شقتك يا جيجي
جيلان: وفيها ايه مدام واثقين من بعض خلاص
أدهم: ههههه المفروض أنا اللى أقول الكلمة دي مش إنتي ثم انا مش فاضي
ضغط زر بجواره : تعالي لو سمحتي
دخلت هدى سريعا بيدها دفتر صغير: تحت أمر حضرتك
أدهم: بصي يا هدى أنا عايز أعرفك نظامي 
أملى عليها كل المطلوب منها وعندما همت بالخروج: قوليلي يا هدى مين هنا كان المسؤول بعد الدكتور محمد
هدى : الباشمهندسة نور كانت دراعه اليمين في كل حاجة
أدهم: طيب خليها تيجي لوسمحتي 
تذهب هدى لمكتب نور المنشغلة في عملها بأحد المشاريع
هدى: نور تعالي بسرعة باشمهندس أدهم عايزك
نور بضيق: عايز ايه
هدى: مش عارفة بصراحة
نور: اوكي 
تذهب نور الى مكتب أدهم تستاءذن بالدخول لتجد جيلان جالسة على المكتب أمام أدهم بصورة مخجلة 
نور بضيق: حضرتك عايزني
أدهم: اه 
صمت سيطر على المكان وأدهم منشغل باوراق أمامه 
التفت نور لتخرج من المكتب
أدهم: انا مقلتش امشي
التفت نور بحدة: اه بس طلبتني ووقفتني اودامك من غير سبب
جيلان: انتي ازاي تتكلمي كده
نور: انا موجهتش كلام ليكي انا بأكلم الباشمهندس
أدهم باستفزاز: روحي هاتى ملفات العمليات الجديدة
نور: حاضر حاجة تانية
أدهم: لا ما تتأخريش بس مش تقوليلي بكرة ولا بعده
نور: عشر دقايق ويكونوا عندك
خرجت وتركتهم واتجهت الى مكتبها وهي تشعر بضيق من أدهم وجيلان احضرت الملف وخرجت من المكتب نادا عليها يوسف
نور ممكن اقولك حاجة
نور بنفاذ صبر: خير يا يوسف
يوسف: ايه مالك
نور: أبدا الراجل اللى جوه ده خنيق اوى ومستفز
يوسف : لحقتي يا شيخة تفهميه
نور: طبعا ده انا خبرة في البشر
يوسف: ماشي يا خبرة ..... طيب مردتيش عليا في موضوعنا
نور: يوسف انا قلتلك قبل كده إحنا إخوات وانا لحد دلوقتى مش بفكر في جواز ولا غيره فبلاش تتعب نفسك معايا إحنا إخوات وزمايل أحسن من أي حاجة
شعر يوسف بالحزن: خلاص يا نور اللي تشوفيه
نور: لالالا التكشيرة دي هتكلفك غداء النهاردة للمكتب كله
ضحك يوسف بشدة: كده ضحكت ادفعي انتي
نور: منين هو انتم خليتم حلتي حاجة اسيبك بقى واروح لقدرى
دخلت مكتب أدهم: أتفضل الملف اهو أي خدمة
أدهم: إنتي روحتي تجيبي الملف ولا تتمسخري
نور بغضب: نعم بتقول ايه
أدهم: بقول ملهاش لازمة الضحك والكلام مع زمايلك في الطرقة
نور: اه ه ه طيب بص ياباشمهندس لو لقيتنى قصرت في شغلي ابقى اتكلم غير كده ملكش حاجة عندي اتكلم اقف انا حرة انت مش هتحكمني
أدهم: استني عندك ايه محدش عاجبك ولا ايه
جيلان: باين كده يا دودو
نظر اليها أدهم بغضب عندما نطقت باسمه كذلك
أدهم: شوفي يا نور مدام بتشتغلي عندي يبقى تحترمي صاحب الشركة اللى انتي بتشتغلي عندي فيها فهمتي
نور: طيب يا باشمهندس أحب اعرفك اني محترمة غصب عن عين أي حد
بسم الله الرحمن الرحيم
هيا مستعدون . أحداث كثيرة في انتظاركم في الحلقة الثانية من قصة "قلب لا يفقه الحب"
الحلقة الثانية
نور : ما تتحدانيش
نظر الى عينيها مباشرة: بتقولي ايه سمعيني كده تاني
نور : أظن سمعتني عن إذنك وخرجت وتركتهم مندهشين من جراأتها
جيلان : ايه ده ايه البجاحة وقلة الأدب دي
أدهم : ماشي يا نور ماشي بكرة هتشوفي أيام سودة مني
دخلت مكتبها غاضبة وألقت بجسدها على كرسي مكتبها دخلت عليها صديقتها تقى وجدتها حزينة غاضبة
تقى : ايه يا نور مالك
نور : أبدا مفيش
تقى: لا لا وهو انا مش عارفاكى يا نور مالك بقا
قصت عليها ما حدث بينها وبين أدهم
تقى: نور إنتي غلطانة بطلي اسلوب التحدي بتاعك ده ومتنسيش إنه دلوقتى صاحب الشركة ولازم تروحي تعتذري
نور: ههههه اعتذر مين، دي لو فيها رفدي من الشركة مش هيحصل
تقى : طول عمرك عنيدة ودماغك أنشف من الحجر
نور: ههههه الحمد لله إنك عارفة يا توتا بقولك انا مش فاضية لوجع القلب انا رايحة الموقع اتابع العمال هناك سلام
خرجت من مكتبها رن هاتفها فردت عليه توقفت أمام المصعد حتى ركبت فوجدت أدهم وجيلان أمامها
نور : ايوا يا رجب لا مفيش حاجة تتطلع من غير ما اتاكد منها ... لا انا جاية اهوو سلام
ركبا سويا بدون أي كلام حتى خرجت من المصعد وركبت سيارة صغيرة الواضح عليها انها قديمة نوعا ما
جيلان: هههه شوفت العربية ايه ده 
أدهم: زمان مكنش عندى زيها
جيلان: بس انت دلوقتى ايه يادودو انت أدهم فخر الدين 
أدهم: طول عمري وانا ادهم فخر الدين بس دلوقتى بقيت أدهم العاجز
عدة أيام مضت وهو يراقب كل شيء خلف مكتبه من خلال الزجاج العازل الذي من خلاله يرى الخارج ولا يراه احد
كان يراها شقية مرحة مع كل من حولها ظلها خفيف تجذب اليها الجميع ببساطتها وخفة دمها
كان يمر يوما على مكاتب الموظفين مع جيلان التي لا تتركه أبدا كظله
سمع أصوات من ناحية غرفة المهندسين وجدهم يتحدثون بصوت عالي ويضحكون وهم يجلسون حول نور
زميل نور اسمه أكرم
أكرم: بس تصدقي يا نور كان شكله مسخرة وهو نازل على الرمل كان نفسي اصوره وانزلها على الفيس
نور: لالا حرام إحنا بتوع كده برضه فيديو وعلى اليوتيوب 
أكرم: ههههه واحطله أغنية بتاعت تامر حسني .... وانا عاصر على نفسى ليمونة بستحمل وبقول مجنونة
صاح معه الجميع: ضاحكين هيه هيه هيه
ايه المسخرة دي
نطقها أدهم بوجهه الغاضب وهو ينظر اليهم ارتعب كل من في المكتب ووقفوا أمامه بحرج شديد ما عدا نور
أدهم: أظن ده مكان شغل مش قاعدين على قهوة تغنوا وتهزروا لازم تعرفوا إن ده مكان شغل واللى مش عاجبه يشتغل باحترامه هنا يتفضل مع السلامة ونظر الى نور التي لم تتحرك من مكانها وبيدها كوب شاي ترتشف منه غير مبالية بحديثه نظر اليها نظرة نارية
تعالي ورايا يا آنسة نور
وخرج وتركهم خائفين من حديثه
أكرم: نور الله يخليكي اعملي أي حاجة مش ناقصة 
قامت نور : أكرم
نعم
وانا عاصر على نفسى ليمونة
أكرم: أمشي يا نور أمشي
وقفت أمام الباب تسترد ثقتها بنفسها دقت الباب سمعت أدهم
ادخلي
كان يراجع أوراق عمله وحده بدون جيلان نظر اليها لثواني ثم اعاد نظره مرة أخرى قائلا: بصراحة أنا مش فاهم ده مكان شغل ولا مسرح تغنوا فيه
نور: هي الساعة كام
أدهم: نعم أنا بقولك ايه وانتي بتقولي ايه
نور: شوف يا باشمهندس ياريت بلاش الإسلوب الإستهزاء ده 
ثانيا الساعة دلوقتى تلاتة ونص يعني وقت البريك بتاعنا أظن من حقنا نعمل أي حاجة في خلال الساعة دي
نظر اليها قليلا حتى قال: أه بس مش لدرجة انكم تغنو
نور: وايه المشكلة مدام احنا محترمين أوقات شغلنا يبقى ايه
أدهم: يبقى اسمها ان أي عميل يدخل يشوف المنظر ده هيقول شركة سايبة
نور: أولا العملاء كلهم عارفين نظام الشركة وكلهم بيعملوا احترام للكل 
أدهم: يعني انا مش محترم حد
نور: انا مقولتش كده انا بقول ان ده من حقنا واحنا معملناش حاجة غلط
أدهم: بقى كده ولو خصمت لكل واحد فيكم اسبوع هتقولي ايه
سكتت قليلا: اللى تشوفه لو ده هيرضي ضميرك اعمله
التفت لتخرج: استني عندك 
قام من مكانه مستند على عصاه ووقف أمامها فاحست بقلة حجمها امامه ابتلعت ريقها: أفندم
أدهم: إنتي ليه واخدة اسلوب عداء معايا مع ان مفيش بينا مشاكل ولا حاجة
نور: لا طبعا مفيش مشاكل ولا في بيني وبينك عداء بس إنت اللى بدأت بإحراجى وده رد فعل طبيعى مني
أدهم: اه يعني بتردهالى
نور: لا عادي انا بس بأوضحلك
أدهم: طيب وليه اسلوبك مع زميلاك مختلف مع ان المفروض اني صاحب الشركة على الأقل تجامليني ولا ايه
نور: انا مش بعرف اجامل حد
اقترب منها بخبث: طيب ايه رأيك نتعشى مع بعض النهاردة
اندهشت نور من جراأته: آسفة مش بأخرج مع حد غريب
أدهم: بس انا مش غريب ده انا رئيسك المباشر حتى لو جيتلي البيت هيحصل ايه
وغمزلها بعينه عادي يعني
كانت تريد صفعه ولكنها تمالكت نفسها: هو انت عندك اخوات بنات
اندهش أدهم: ايوه اتنين
ابتسمت نور بتحدي: يبقى لازم تعرف ان كل كلمة قلتها هتتقال لاخواتك وانا لولا اني بحترم نفسى كنت هعرفك معنى الكلمة دي ايه.... سلام 
بسم الله الرحمن الرحيم
أعزائي المتابعين . يتجدد معكم موعدنا اليومي وقصة "قلب لا يفقه الحب" وفصلاً جديد من التحدي والأحداث هيا للحلقة الثالثة 
الحلقة الثالثة
أدهم : غريبة انتي؟
تركته وذهبت وظل مكانه حتى صرخ بهدى: هدى تعالي هنا
هدى بخوف من صوته: تحت أمرك
أدهم: اكتبي قرار بإعفاء الباشمهندسة نور مختار من منصب النائب وتعيين يوسف حجاج بدالها
وقفت هدى مكانها مذهولة حتى صرخ بها : روحي اعملي اللى قولت عليه
هدى: حاضر
ذهبت هدى وطبعت القرار وذهبت الى مكتب المهندسين
وقفت أمامهم ولا تعرف كيف تعلم نور بخبر إعفاءها من منصبها
أكرم: ايه يا هدى مالك واقفة كده ليه
هدى: بصراحة في قرار من أدهم بيه ولازم تعرفوه
توقفت نور عن الكتابة دون ان ترفع راسها 
تقى: في ايه يا هدى
اعطتها الورقة لتقرأها امسكت تقى وقرأت ما فيها اندهشت مثل هدى من القرار ولم تتحدث
روفيدة خطيبة أكرم وزميلتهم:ايه الورقة دي فيها ايه هاتى كده 
قرأتها هي أيضا ولم تتكلم
أكرم: ايه أحنا اترفدنا ولا ايه
دخل يوسف فجأة: نور قرأتى القرار
نور: خير هدى واقفة بقالها مدة ومش عارفة الورقة دي فيها ايه
امسكت الورقة من يوسف وقرأتها وما لبثت أن انطلقت في الضحك 
ايه وواقفين عاملين زي اللى أكلوا سد الحنك ولا تزعلوا مش في دماغي والله وبصراحة يايوسف كان حمل كبير عليا الله يكون في عونك .... 
ارتدت حقيبتها : أنا رايحة الموقع سلام يا كتاكيت
أكرم: هو في ايه يا يوسف ايه اللى حصل
يوسف: مش عارف يا أكرم مش عارف
تقى : نور هي السبب
روفيدة: ازاي؟
تقى: يعني مش عارفين نور ودماغها النشفة 
يوسف: ليه هو حصل ايه
تقى: مشكلة هايفة بينه وبين نور وهي كاالعادة خدتها تحدي 
ربنا يستر من اللى جاي
انتظر في مكتبه لتأتي اليه تطلب منه عودتها الى منصبها ولم يحدث وقف أمام شرفة مكتبه راها تخرج وتركب سيارتها ظل ينظر اليها حتى رفعت رأسها وجدته ينظر اليها ابتسمت بسخرية وركبت سيارتها ولم تبالي به
ظل يفكر في ما فعله هل كان صائبا ام خاطئا فبالفعل لا يرضى أن يتحدث احد مع اخواته بهذا الأسلوب كاد عقله أن ينفجر من التفكير حتى جاءته هدى 
مستر أدهم في واحد برة بيقول اسمه زياد 
أدهم: اه ده زياد صاحبي وهيبقى مكاني هنا في أي حاجة تخص الشغل لو انا مش موجود
أتاه صوت زياد حتى قام من مكانه واحتضن زياد صديقه الحميم 
يعني هتقعد تشرحلها وانا واقف برة
حمد لله على السلامة يا صاحبي
زياد: الله يسلمك يا صديقي
أدهم لهدى: ده باشمهندس زياد اخويا يعنى هيبقى مكاني في أي حاجة سامعة
هدى: حاضر يا فندم تأمر بحاجة
أدهم: لا اتفضلي .... ثم استطرد: هو انتي بلغتي المهندسين بالقرار
هدى: ايوا يا فندم
أدهم: ونور عملت ايه
هدى: أبدا كانت مبسوطة وقالت انها شالت حمل تقيل
أدهم: بقى كده ماشي روحي انتي
ذهبت وتركتهم واقفين مكانهم
زياد: في ايه ومين نور
أدهم: اقعد بس رجلي وجعتنى
زياد: اه صحيح الدكتور سامي كلمني بيكلمك مش بترد ليه بيقول ان في دكتور جاي من المانيا كمان اسبوعين وعالج حالات زيك كتير
أدهم: كبر دماغك انا تعبت من العمليات والعلاج سيبك أنت قولي عملت ايه
اعطاه أوراق : كل حاجة جاهزة المفروض خلال شهرين نتبدء على طول
أدهم: تمام والباشا عامل ايه
زياد: بيلف حوالين نفسه عشان يعرف صاحب الأرض
أدهم: خليه يلف لحد ما يجيلي وساعتها هوريه من العذاب ألوان
زياد: أدهم إحنا ماشين في سكة طويلة محدش عارف آخرها والانتقام مش عارفين نهايته ايه
أدهم: لو هاخسر عمري مش هسيبه غير وهو مشلول زي ما عمل فيا هعمل فيه.... وفيها
زياد: لسة بتحبها 
ضحك أدهم بشدة: أحبها أحب مين أنا الحب ده اتمسح من قاموس حياتي معدش ليه وجود أنا حالف لاخسرهم كل حاجة سامعني كل حاجة
كانت نور تركب سيارتها ويبدو عليها الغضب الشديد لقد تمالكت نفسها أمام الجميع حتى لا تظهر ضعيفة أمامهم وخصوصا هو وهي تراه ينظر اليها فقالت بينها وبين نفسها
ماشي ياباشمهندس هنشوف اخرتها معاك ايه
مرت فترة ولا يوجد جديد بينهم ماعدا تلك النظرات التي تنم عن التحدي والعند
كان أدهم في مكتبه يراجع بعض الأوراق مع زياد فوجد أخطاء كثيرة في الأوراق فنادى هدى
ابعتي الباشمهندس يوسف يجيلي دلوقتى
هدى: حاضر
بعد قليل حضر يوسف مرتبكا:افندم حضرتك طلبتني
أدهم: ايه الأخطاء دي كله ياباشمهندس
تناول يوسف الأوراق وقرأها: أنا آسف يا فندم غلطة مش هتتكرر
أدهم: يعني ايه غلطة لو مكنتش خدت بالى عارف الشركة كانت هتخسر كام ولا هو من غير نور الشركة متمشيش 
يوسف: بصراحة يا فندم نور كانت شايلة حمل كبير انا مش أده فأنا بأطلب من حضرتك تعفيني
أدهم: روح يا يوسف روح
خرج وتركه مع زياد الذى ظل صامتا الى أن خرج يوسف
هي مين نور دي اللى من ساعة ما رجعت وأنا بسمع اسمها
أدهم: نور ... نور دي حكاية لوحدها من ساعة ما مسكت الشركة واحنا على طول مشاكل ونقار مع بعض
ضحك زياد بشدة: بقى أدهم فخر الدين في بنت تعنده ولا تعمل معاه مشاكل 
أدهم شاردا: اهي دي مختلفة عن كل اللى عرفتهم حاولت معاها كتير اوقعها زي غيرها مقدرتش أبدا حالة غريبة متعرفش دي ازاي
ضحك زياد مرة أخرى: لتكون وقعت ولا حد سمى عليك
أدهم: ههههه وغلاوتك ما هسيبها غير لما تيجى راكعة
زياد بحركة مسرحية: وأنا واثق
لحظات ودق باب غرفة أدهم : ادخلي يا هدى
نور: أنا مش هدى
اندهش ادهم منها وهي تدخل المكتب وظن انها رجعت اتعتذر
أدهم بغرور: خير يا آنسة نور
نظر اليها زياد عندما نطق ادهم اسمها
نور: حضرتك عايز تشيل مني مسؤولية النائب إنت حر شايف ان كده بتعاقبني ميخصنيش بس لحد ما الاقي العهدة بينقص منها حاجات يبقى لا ياباشمهندس
أدهم: عهدة ايه اللى ناقص منها حاجات
نور: عهدة الأسمنت والحديد اما يحصل انها تنتقل من مكانها تروح مكان تاني وبإذن منك يبقى ايه 
ادهم: انا ما أمرتش بحاجة اكيد في حاجة غلط
ضغط زر بجواره: هدى ابعتي يوسف حجاج
بعد قليل حضر يوسف: تحت أمرك
ادهم:تقدر تقولي ازاي عهدة من عند نور تنتقل مكان تاني من غير إذنى 
ارتبك يوسف: أكيد غلطة عمال يافندم
أدهم: مدام غلطة عمال يبقى حضرتك مش شايف شغلك كويس والواضح ان نور كانت فاهمة شغلها اكتر منك تتفضل ترجع مكانك تاني وانا بعفيك من النائب 
يوسف بإحراج: اللى حضرتك تشوفه عن إذنك
التف الى نور: أظن كده عرفتي اني مليش يد في الموضوع
نور: آسفة لو كنت انفعلت بس دي مسئولية عليا وعلى العمال وهما ملهمش ذنب 
نظر اليه قليلا: انا دلوقتى اتأكدت إنك الوحيدة اللى تقدري تبقي دراعي اليمين هنا
ظل زياد ينظر اليهم حتى خرجت نور: ايه ده دي صاروخ يا بني 
أدهم: زياد ايه بتتكلم كده ليه مينفعش
زياد بخبث: لا والنبي مينفعش ليه هو احنا بنغير ولا ايه
ظل صامتا لم يتكلم حتى قال: مش انا اللي أي واحدة تجبرني احبها اكيد واحدة مختلفة ..... ونور مختلفة

بسم الله الرحمن الرحيم
أهلا بكم والقصة التي تنتظروها . أحداث مهمة ركزوا جدا . هيا للحلقة الرابعة 
الحلقة الرابعة
يجلس أدهم شاردا ينفث سجائره بشراهة في غرفته المغلقة عليه دائما بعيدا عن الجميع يدق بابه ويفتح بدون اذن منه فتدخل رودينا أخت أدهم الكبيرة فأدهم له اربع اخوات اثنين من الذكور واثنين من الإناث ورودينا هي أكبرهم جميعا
رودينا: حبيب أخته قاعد لوحده ليه حتى سألت بشدة : ايه ده يابني ريحة الاوضة عاملة كده ليه إنت بتنتحر
واتجهت الى الشرفة تفتحها
ايه يا حبيبي مالك قاعد لوحدك ليه
أدهم: يعني أعمل أيه يا رودي اديني قاعد اهو
رودينا: يا حبيبي اخرج للناس فين ادهم بتاع زمان اللى كانت ضحكته ترج البيت راح فين
أدهم شاردا: مات يا رودينا واندفن
رودينا: اخص عليك متقولش كده بعد الشر عنك يا حبيبي إنت زي الفل اهوو طب ده حتى في حتة بنت بره اطلع شوفها يمكن تعجبك
أدهم: مين دي؟
رودينا: دنيا أخت داليا مرات أخوك
أدهم: يا شيخة حرام عليكي دي داليا ومستحملها باالعافية عشان عمر استحمل اختها كمان
رودينا: هههه تصدق عندك حق بس مش يمكن يعني تعجبك
أدهم: رودى حبيبتي كبري دماغك وفوكك مني خالص اقولك هجوزها لأشرف جوزك
قامت عليه فجأة وامسكت برقبته : اه ده عشان يبقى آخر يوم في عمرك بجد
ضحك ادهم بشدة: خلاص خلاص يبقى إياد ايه رأيك ولا نجوزها الحاج فخر الدين ونخلص اصل بيني وبينك شكله كبر على الآخر
رودي: تصدق إنك قليل الادب قوم بقى
ادهم: لا لا إنسي 
رودي: انا نفسى اعرف هتفضل كده لحد امتى 
قام من مكانه على عصاه: لحد ما اخد بتارى واشفى غليلى 
رودي: إنسى بقى يا أدهم إنسى وعيش حياتك 
التف اليها بعصبية: أنسى أنسى ايه أنسى ستة شهور في السجن من غير تهمة أنسى الإنسانة الوحيدة اللى حبيتها وقلت اخدها بالحلال وتبقى مراتي تخوني مع صاحب الشركة وتكون شريكته إني ادخل السجن وبكل بجاحة تجيلى السجن تقولي لو عايز تخرج من هنا تتطلقني وبكره تكون حر ويوم ما احاول اخد حقي يتلموا عليا كلابه ويكسروني وابقى عاجز يبقى أنسى ازاي قبل ما اخد حقي مستحيل مستحيل
احست رودي بالشفقة تجاهه: حبيبي ده كان زمان دلوقتى أنت أدهم فخر الدين رجل الأعمال وحقك هتاخده منه طول ما أنت ناجح 
أدهم: خلاص خلاص يا رودي مش عايز افتكر حاجة
رودي: خلاص تعالى قابل البنت شوية مش من الذوق نسيبهم لوحدها
أدهم: ماشي يا أختى ماشي
خرجا سويا وجلسا مع دنيا فتاة ملفتة للنظر بكل ما فيها بملابسها بمكياجها الصارخ بطريقة جلوسها ممكن ان ينجذب اليها الكثير من الرجال أما أدهم فقد شعر بالاشمئزاز وهو يراها أمامه تركهم الجميع على أمل ان تعجبه ظل ينظر اليها كثيرا وهي تتدعي الخجل وتنظر اليه نظرات خقية لا يعرف لماذا ظهرت نور أمامه في هذه اللحظة ببساطتها واحترامه لذاتها وتعاملها مع الجميع باحترام يجعل كل من يعرفها يصبح مجبورا على الإعجاب بها قاطع تفكيره صوت
دنيا: ايه هتفضل ساكت
أدهم: هقول ايه ؟
دنيا: يعني أي حاجة بصراحة نفسى من زمان اتعرف عليك بسمع عنك كتير وعجبتنى من قبل ما اشوفك
ضحك أدهم بشدة من جراتها: تعرفي احنا الأتنين ما ننفعش لبعض أبدا هما جابوكي هنا عشان اعاين البضاعة واشوف تعجبني ولا مع ان المفروض إني انا اللى اجيلك في بيتك بس الموضة اختلفت ولا ايه
دنيا: طبعا كل حاجة اختلفت الحاجات كانت زمان مش دلوقتى
أدهم: اممم عندك حق وعشان كده بقولك إني راجل صعيدى ميعجبنيش الحال المايل ولا أرضى إني اتجوز واحدة عاملة نفسها عرض للرايح والجاي عن اذنك
قام على عصاه وهي تنظر اليه مندهشة دخلت اليها داليا: ايه يا دنيا عملتي ايه
دنيا: ده بنى آدم معندوش دم ولا ذوق مش كفاية انى رضيت اقعد مع واحد أعرج
دقت الكلمة في اذن أدهم وهو يغادر ظل مكانه لم يتحرك لثوانى وهو يفرك عصاه بعصبية شديدة 
اتجه الى غرفته ووراءه أمه خديجة: ايه يا حبيبي ايه رأيك
أدهم: ماما إنسي الموضوع ده إنسيه خالص لحد ما أنا بنفسى ما اقولك ممكن يا أمي
خديجة: طيب ليه يا حبيبي معجبتكش 
أدهم: عشان خاطرى يا ماما انا تعبان ومضايق دلوقتى وصدقيني قريب هفرحك متخافيش بس بعد مااعمل العملية
خديجة: ايه هتعملها يا أدهم
أدهم: ايوه يا أمي هعملها وبإذن الله هرجع اقف على رجلي تاني
أدهم في مكتبه كالمعتاد يدخل عليه أكرم بعد الاستئذان
صباح الخير يا أدهم بيه
أدهم: صباح الخير يا أكرم بس وحياة أبوك بلاش بيه دي عصر البشوات خلاص عدى
أكرم: تحت أمرك انا بس كنت جاي اعزم حضرتك على خطوبتى
أدهم: ازاي ورفيدة 
أكرم: هي روفيدة بس احنا كنا يعنى عاملين قراية فاتحة كده بسيطة لحد اخوها ما يرجع من السفر والحمد لله رجع وده كارت الدعوة للخطوبة اتمنى إن حضرتك تيجي
أدهم:ألف مبروك ي أكرم وبارك لروفيدة بالنيابة عني وهاحاول بأذن الله احضر
أكرم: لالا حضرتك لازم تحضر هنكون مبسوطين اوي
أدهم: خلاص بإذن الله
تدخل جيلان فجاة عليهم يشعر اكرم بالإحراج ويفضل الخروج عن اذن حضرتك
أدهم: اتفضل يا أكرم
جيلان: بيبي وحشتنى اوي يا أدهم 
جيلان: ايه مالك في ايه
أدهم: أبدا مفيش هيكون في ايه كنتي فين الأيام اللى فاتت
جيلان: أبدا روحت عند ماما في اسكندرية قعدت يومين وجيت
أدهم: اه هو انتي شايفة ان وضعك ده طبيعى
جيلان : تقصد ايه 
أدهم: اقصد ان وضعك مش طبيعى إنتي في حتة ومامتك في حتة عادي ده
جيلان باندهاش: غريبة يعني ما إنت عارف كده ايه اللى غيرك
أدهم: ولا حاجة ولا حاجة 
جيلان: طيب متنساش يوم الخميس عيد ميلادى
أدهم: هههههه عيد ميلاد مين مش من كام شهر عيد ميلادك إنتي عايزة ايه قوليلي
جيلان :بصراحة خاتم الماظ تحفة عينى طالعة عليه
أدهم: اه قولي كده بقى بس يوم الخميس انا مش فاضي عندى خطوبة
جيلان: مين 
أدهم: أكرم اللى كان هنا من شوية 
جيلان: مش لازم تروح انا أولى ولا ايه
أدهم: ربنا يسهل
اليوم خطوبة أكرم وروفيدة في إحدى القاعات الصغيرة الجميلة كان ادهم متردد يذهب لجيلان ام الخطوبة ذهب الى بيت جيلان ووقف أمام البيت قليلا يفكر ثم انطلق بسيارته الى حفل الخطوبة دخل متأخرا نوعا ما وجد الجميع في فرحة وسعادة وجد اكرم مع اصدقاؤه يرقص ويغنى فى قمة سعادته
حتى جاءت اغنية فيروز سهر الليالى وجدهم يلتفون حول العروسين وروفيدة تذهب الى فتاة جالسة مع المدعوين بفستان احمر جميل لم يعرفها في البداية ولكنه الآن تأكد إنها..... نور
اندهش من جمالها وسحرها والعيون تراقبها ظل ينظر اليها وهي تراقص روفيدة على نغمات الاغنية بخفة ورقة والجميع يلتفون حولهم
لاحظ أكرم وجود أدهم ذهب اليه سريعا: أهلا أدهم بيه بصراحة كنت خايف متجيش
أدهم: مادام وعدت مش هخلف وعدي ألف مبروك يا أكرم وبطل بيه دي بدل ما أزعلك
أكرم: ههههه خلاص خلاص ياباشمهندس اتفضل اتفضل وصل لمكان روفيدة التي كانت مع نور وأصدقاءوها
كادت نور أن تقع من طول فستانها لحقها ادهم انزعجت لمن يضع يده عليها والتفت لتجده أدهم تسمرت في مكانها لثوانى معدودة والتقت العيون للحظات حتى انتزعهم صوت يوسف بصوت غاضب نوعا ما
ابقي حاسبي يا نور لتقعي 
التف اليه أدهم ثم انتقل الى روفيدة يبارك لها على الخطوبة واعطاها هدية صغيرة فتحتها لتجدها خاتم جميل فرحت بها بشدة
استمر الحفل خرجت نور الى الخارج تشم رائحة الهواء العليل رآها يوسف ذهب ورائها سريعا
عقبالك يا نور
متشكرة يا يوسف عقبالك إنت كمان
يوسف : من غيرك لا
نور بنفاذ صبر: يوسف أظن اتكلمنا في الموضوع ده قبل كده وقلنا إحنا أخوات ولا نسيت
يوسف: إنتي اللى قلتي مش أنا وأنا قلت هتجوزك يعنى هتجوزك
نور بغضب : ايه ده انت بتهددنى ولا ايه ...لا إنسى مش هيحصل يا يوسف مش هيحصل لو إنت آخر راجل في الدنيا 
كانت عيون تراقبهم بغيرة ما لبثت الى ان تحولت بابتسامة إنه أدهم
غدا انتظروني هناك الإثارة
بسم الله الرحمن الرحيم
متابعي القصة . هيا إلى هنا . أحداث تتصارع , شخصيات تختلف معالمها ونظراتنا لها . هيا للمتابعة .
الحلقة الخامسة
امسك يوسف ذراعها بقوة: أنا قلتلك هتجوزك يبقى هتجوزك
نزعت ذراعها من يده بغضب : إنت اتجننت ازاي تمسك أيدي
يوسف : أصلك مش هتبقي لغيرى حتى لو بالغصب
نور: انت ايه اتجننت ولا ايه مش هيحصل سامعني مش هيحصل
يوسف: طيب قوليلي ألوان الشقة تحبيها ايه
نور: لالا انت مش طبيعى مجنون صح لالا مش مجنون انت غبي
رفع يده ليصفعها ولكن يد أدهم منعته: إنت اتجننت ولا ايه ترفع ايدك عليها يا حيوان
يوسف بغضب: خطيبتي وانا حر معاها
التف الى نور: خطيبك 
نور: لا طبعا ولا عمره هيكون سمعت يايوسف
يوسف: ماشي يا نور هنشوف أنا ولا إنتي
تركهم وغادر وعيونه عليهم
أدهم: مكنش ينفع تقفي معاه لوحدكم
نور: أنا مكنتش معاه أنا واقفة لوحدي جه ورايا
أدهم: ايوه بس إصراره ده عجيب اللى يشوف كده يقول بينكم حاجة
نور بغضب: أنا مفيش بيني وبين حد حاجة ياباشمهندس ولو عايزة هيبقى في النور وادام الناس دي كلها
أدهم: انا آسف مقصدش والله انا بس شايف إنه غريب 
نور: هو فعلا غريب مش عارفة ماله كده 
أدهم: هو بيشرب حاجة؟
نور : حاجة ايه
أدهم: يعني مخدرات كده
نور : بصراحة معرفش عن إذنك
أدهم: نور استني بصي انا مقصدش ازعلك والله احنا من ساعة ما اتقابلنا واحنا ديما في نقار من غير سبب ولا ايه
نور: شوف ياباشمهندس انا عمري ماكان بيني وبين حد عداواة من أي نوع بس إنت في الأول ضايقتني وأنا رديت عليك لأنى أنا مش بسيب حقي بس أنت اتمديت في إحراجى اكتر من مرة وبعدين عينت يوسف مكاني انتقام مني على رفض عزومتك مع إنك المفروض تبقى مقتنع بكلامى ولا ايه
أدهم: ومين قالك إني مقتنعتش بكلامك بالعكس عجبني ردك اوي لإنك حسستيني ان لسة في ناس بتعرف تربي اولادها
وكوني عينت يوسف مكانك ده مش عقاب لا انا كنت عايز اعرف رد فعلك ايه والدليل إنك رجعتي مكانك تاني عشان انا نفسى عرفت انك الوحيدة اللى ممكن احط ثقتى فيكى ومخافش
نظرت اليه باندهاش: طيب وليه كل ده
اقترب منها قليلا: عشان انا ديما بحب اعرف الناس اللى يهموني وانتي تهميني
نور: يعني ايه
ارتبك قليلا: اقصد ان دكتور محمد وصانى عليكي انتى بالذات وقالي حط ثقتك في نور وكان لازم اتأكد واتأكدت خلاص
نور: من ايه
ادهم: ان ممكن احط ثقتى فيكى ومخافش 
نور يانور
نادتها تقى فالتفت اليها: ايوه يا تقى جاية حالا 
التفت لأدهم: عن اذنك
أدهم: نور
نور: ايوه
أدهم: أنا آسف لو كنت زعلتك مني غصب عني صدقيني
لا تعرف ماذا حدث لها لا ىتستطيع إنزال عينها من عينه ولكنها انتفضت فجأة واستغفرت ربها سرا وابتعدت سريعا وهو ينظر اليها وعيناه لا تفارقها
ركبت سيارتها مع تقى ولكن السيارة لم تستجيب مرارا وتكرارا وجدت ان عجلاتها الاثنين قد أصابهم خلل ولن تتحرك من مكانها إلا بتبديلهم وليس لديها بديل لهم
تقى: طيب هنعمل ايه دلوقتى
نور بضيق: مش عارفة يا تقى واخاف نركب تاكسى لوحدنا
اتاها صوت يوسف من خلفها: وليه تاكسى ما أنا موجود اتفضلوا
تقى : يلا يانور يوسف يوصلنا
نور بإصرار: لا
تقى: ليه بس بدل ما نمشى لوحدنا
نور: لا يا تقى مش هركب ونظرت ليوسف الذي قد بدا يفقد اعصابه
اركبى احسنلك مش هتلاقى تاكسى هنا
نور: شكرا هدور على أي عربية
رآهم ادهم يقفون مع يوسف الذي بدا عليه الغضب اقترب منهم
ايه يا جماعة في حاجة
تقى : أبدا الكاوتش اتخرم ومش عارفين نمشي ونور رافضة يوسف يوصلنا
نظر الى السيارة: فردتين مرة واحدة اكيد بفعل فاعل 
نور: يعني ايه
نظر ليوسف الذي بدا عليه العرق
يعني حد قاصد يعمل كده اقفلي العربية وتعالوا اوصلكم زي ماانتوا عايزين
تقى: يلا بقى يانور
نظرت ليوسف بتحدى : خلاص ماشي موافقة
ركبتا السيارة مع أدهم وعيون يوسف تشتعل بالغضب كانت تقى بجانب ادهم ونور في الخلف ظل ينظر اليها في مرآة السيارة احيانا تلتفت تجده ينظر اليها فتنظر في الجانب الآخر اكثر من مرة حتى نزلت تقى ووصلت بيتها
تقى: متشكرة اوى ياباشمهندس على التوصيلة
أدهم: على ايه أنا معملتش حاجة 
تقى : طيب تصبحوا على خير سلام يا نور
تركتهم وغادرت حتى قال أدهم: ممكن تطلعي اودام اصل اللى يشوفك كده يقول السواق بتاعك نزلت وركبت بجواره على مضض ظل ينظر اليها كثيرا وهي غير مبالية به حتى وصلوا قريبا من منزلهم: هنا لوسمحت
أدهم: هو البيت هنا
نور: لا هو كمان شوية بس أنا هكمل عادي
أدهم:لالا مينفعش لازم اوصلك لحد البيت
نور: ملوش لزوم كفاية هنا
ادهم: لا هوصلك لحد البيت
بعد اصرار منه وافقت : هنا كويس متشكرة اوي
أدهم: نور ممكن أطلب منك طلب
نور: خير 
أدهم: ايه رأيك نتغدى بكرة مع بعض في أي مكان انتي تختاريه
التفت اليه بغضب: أظن سبق وقولت لحضرتك إني مش بخرج مع حد غريب
أدهم: اعتبريها معاهدة صلح بينا
نور: أولا مكنش بيني وبينك حرب عشان يبقى في معاهدة صلح وثانيا انا مش بخرج أي مكان مع أي حد غريب
أدهم: إنتي ليه مصرة تعملي بينا مسافات وحواجز
نور: عشان هو ده الصح
امسك يدها فجأة اندهشت من جراأته نزعت يده عنها:
اديك طلعت زيك زي يوسف وخرجت من السيارة واغلقت بابها بعنف
ظل ينظر اليها وهي تدخل بيتها وهو يلوم نفسه على فعلته ولكنه لا يعرف لماذا فعل ذلك
عادت نور الى بيتها وجدت أبواها وأختها الصغرى مريم وأخيها مازن يشاهدون التلفاز
نور: السلام عليكم دار قوم مؤمنين
الجميع :وعليكم السلام ورحمة الله وبركاته
والدها مختار حسين وهو مدرس أول سابق خرج على المعاش منذ فترة صغيرة ووالدتها أمل ربة منزل مثلها مثل أغلب الأمهات
اما مريم فهي طالبة في الفرقة الثالثة كلية الآداب
أما مازن فهو توأم مريم ولكنه بالفرقة الثالثة بكلية التجارة
أمل : ايه اللى أخرك كده يا نور
نور: اسكتي يا ماما مش العربية عملتها معايا وفردتين الكاوتش ناموا
مختار: ازي الكلام ده أنا لسة مغيرها من يومين والأتنين طيب جيتي ازاي
ارتبكت قليلا: بصراحة يا بابا باشمهندس ادهم صاحب الشركة وصلني انا وتقى
مختار: وده ينفع يا نور تركبي مع راجل غريب
نور: والله يا بابا كنا مضطرين وخفنا نركب تاكسى لوحدنا
أمل: خلاص يا مختار ثم صاحب الشركة يعنى اكيد راجل محترم ولا ايه يا نور
نور بغيظ: اه محترم اوي
مختار : نور دي آخر مرة تحصل سمعتيني
نور: حاضر يا بابا عن إذنكم داخلة انام تعبت اوي النهاردة
الجميع تصبحي على خير
دخلت معها مريم: إيه يا نور قوليلي بقى صاحب الشركة ده هو أدهم اللى حكتيلي عنه قبل كده
نور: ايوه يا مريم هو 
مريم: طيب هو شكله ايه
نور: مريم تصبحى على خير اختك هلكانة
ظل ليله يفكر فيما فعله عندما بدأت تترك عنادها هي حتما ستعود لما كانت عليه تدخل عليه رودينا وهو شارد تقطع تفكيره:اخى العزيز سرحان فى ايه
أدهم: هو إنتي كل ساعة هنا ملكيش بيت يارودي
ضربته على كتفه: أخص عليك هو عشان أشرف مسافر يومين هتزهق مني
قبل راسها بحنان: حبيبتي ده بيتك يا قلبي انا نفسى بس تسمعي الكلام وتيجى تعيشي فى الشقة بتاعتك فوق
رودي: شوية كده ياادهم لسه سنة على اعقد الشقة ما يخلص بس سيبك مني كده وقولى مالك
أدهم: أبدا كل ما أفكر إني بصلح حاجة أتريني بخسرها
رودي: تقصد ايه 
أدهم: هقولك بس اوعديني محدش يعرف بالكلام ده غيري انا وانتي
رودي: حبيبي من غير ما اوعدك انت عارف سرك في بير قول بقا
قص عليها كل ما حدث مع نور من يوم لقاءهم حتى اليوم 
أدهم: ايه رأ يك بقى
رودي: بصراحة انا لو مكانها كنت قتلتك بنت جدعة مش زي الزفتة اللى عاملة زي اللزقة وراك في كل حتة ومفيش بينكم أي ارتباط
أدهم: لالا دي حاجة تانية خالص كل حاجة فيها مختلفة متعرفيش ليه شقاوتها ولا ضحكتها ولا أخلاقها حاجات كتير اوي بس عنيدة اوي يا رودي
ضحكت رودي بشدة: هي فعلا حاجة تانية بأمارة انها خليتك مشغول بيها
ارتبك أدهم: لالا مش مشغول ولا حاجة عادي يعني
رودي: لا مش عادي وانا متأكدة إنك بدأت تحبها اعترف يا أدهم حتى لو بينك وبين نفسك
انتظروني غدا يا شبااااب
بسم الله الرحمن الرحيم
ها متابعوا القصة ، هل اشتقتم لسماع الجديد , هل تنتظرون ما سوف يحدث بين يوسف وأدهم ونور . إذن هيا اجهزوا وهيا للحلقة السادسة.
الحلقة السادسة
خرجت نور من بيتها كالمعتاد لتذهب لعملها وجدت السيارة اأمام المنزل لا تعرف كيف أتت ومن جاء بها الى هنا وقفت تنظر إليها حتى تتأكد أنها هي وجدت ظرف معلق عليها اخدتها وقرأته
شوفي يا نور من غير مقدمات كتير أنا آسف معرفش ليه
عملت كده بس والله أنا مش زي يوسف أنا غلطت اه
بس هتصدقيني لو قولتلك معرفش ليه كان عندي رغبة قوية
إني امسك ايدك انا بعتذرلك تاني وأوعدك معدتش هتحصل
أبدا
اغلقت الورقة وابتسمت ابتسامة خفيفة ركبت السيارة وهي تشعر بسعادة لا تعرف سببها تحاول أن تفهم أدهم غريب الأطوار هذا فمن أول لقاء لهم وتصرفاته مختلفة عن كل مرة
نفضت راسها بشدة: وأنا مالى أنا كل واحد حر
دخلت الشركة تلقي الصباح على كل العاملين كعادتها عندما همت بدخول مكتبها وجدت يوسف أمامها
يوسف: صباح الخير يا نور
نور: أهلا صباح النور
يوسف: ممكن اعرف ازاي ما ترضيش تركبي معايا العربية وتركبي مع راجل غريب
نور: أولا حركة العربية دي مش هتخيل عليا يا يوسف أنا متأكدة ان إنت اللي عملتها ثانيا باشمهندس أدهم مش غريب ولا حاجة ده صاحب الشركة ولو كان غريب إنت كمان غريب وتصرفاتك بقت أغرب
همت بدخول المكتب أمسك يدها مرة أخرى صرخت فيه وهي تنزع يدها
إنت ايه مجنون احترم نفسك بقى
يوسف: يعني هتعملي ايه
جاءه صوت من خلفه: أنا اللي هاعمل مش هيا
التف خلفه فوجد أدهم يقف وراءه يشاهد كل شيء
أدهم: يوسف تعالى على المكتب عايزك
ذهب الى مكتبه وخلفه يوسف جلس على المكتب ينظر له بنظرات متفحصة
أدهم: إنت عايز ايه من نور يا يوسف
يوسف: دي حاجة شخصية يا باشمهندس ملهاش علاقة بالشغل
أدهم: اه طيب بص يا يوسف لو قربت ناحية نور تاني هتشوف مني وش صعب اوي غير الي تعرفه
يوسف: ده تهديد ولا ايه
أدهم: اعتبره زي ما تعتبره المهم تعرف إنك لو قربت منها ولا ضايقتها مش هيحصلك طيب سمعتني
يوسف: ماشي ياباشمهندس عن إذنك
هما ليخرج نداه أدهم: بقولك ايه بلاش الحركات البيئة دي مفيش واحد محترم يفرقع كاوتش عربية بنت في وقت متأخر كده عشان تركب معاه مش رجولة يعني
يوسف: متشكرين على النصيحة عن إذنك
كان يوسف وصل لحد كبير من الغضب من ناحية أدهم وبدأ يشعر أن هناك شيء غريب بينه وبين نور بدليل أنها تركته وذهبت معه
دار يومهم عادي إلا أن هناك أوراق تحتاج إمضاء من أدهم ذهبت اليه لم تجد هدى في مكتبها اقتربت من الباب دقت عليه فسمعت صوت أدهم : ادخل
دخلت اليه وجدت جيلان تجلس معه غاضبة بعض الشيء وأدهم غير مبالى بها
أدهم: تعالي يا نور
نور: انا آسفة اصل هدى مش موجودة برة والأوراق دي محتاجة إمضاء حضرتك
أدهم: هاتيها
وضعت الأوراق أمامه لاحظت نظرات جيلان المتفحصة لها ولكنها لم تعيرها اهتمام قامت جيلان من مكانها فجأة ولفت يدها حول رقبة ادهم الذى كان يراجع الاوراق وقبلته على خده وهي تنظر لنور
حبيبي انا ماشية بقى اشوفك بالليل ..... باي
اندهش أدهم ونور من جراءتها الزائدة
نور: بعد إذنك لو الورق خلص ممكن أمشي
أدهم: نور استني بصى اصل جيلان متعودة على كده مع أي حد فمش عايزك تتضايقي
نور: وأضايق ليه كل واحد حر في تصرفاته هي خطيبتك وحرة معاك
أدهم: لالا جيلان مش خطيبتي إحنا مجرد أصدقاء
نور بسخرية: أصدقاء
أدهم: أنا عارف إن ده غلط وصدقيني حاولت كتير أبعد عنها بلاقيها ورايا في كل حتة
نور: دي حاجة تخص حضرتك عن إذنك
أدهم: نور استني
قام من مكانه على عصاه لا تعرف لماذا احست بالشفقة عليه للحظات حتى وقف أمامها
أدهم: نور أنا مش عارف ليه ديما مش بنلحق نتصالح نزعل بسرعة تاني
نور: لا أبدا وأنا هازعل ليه
أدهم: نور أنا ممكن اغيب فترة عن الشغل عشان هعمل عملية وعايزك تبقي مكاني أنا وزياد صاحبي وشريكي في فترة غيابنا
نور: عملية ايه خير
اشار على قدمه: عملية رجلي ادعيلى يا نور
نور: هدعيلك والله بس أنا كنت فاكرة انك مولود بيها كدة 
ادهم بمرارة: لالا دي حادثة من زمان..... محبش افتكرها ثم اللى اودامك ده كان بطل الجمهورية في الكونغوفو
نور بدهشة: معقول
أدهم: ايوه من يوم الحادثة دي من أكتر من سبع سنين وطبعا مقدرش العب
نور: بإذن الله هتقوم بالسلامة طول ما إنت عندك إرادة وهدف هتقدر توصل
نظر اليها مطولا للحظات ارتبكت من نظراته وفضلت الخروج
عن إذنك
أدهم: اتفضلي
ذهبت لمكتبها حائرة تفكر في أدهم ما لبثت حتى ظهرت أمامها صورة جيلان وهي تقبله نفضت راسها كإنها تخرج صورتهم من عقلها وبدأت في عملها كالمعتاد
دخل عليها يوسف المكتب واغلقه
نور: ايه ده في ايه
يوسف: أنا عايز أفهم ايه اللى بينك وبين أدهم
نور: نعم هي حصلت إنت مالك سلامتك
يوسف: أنا اللي مالى ولا إنتى تقوليلي مش راجل غريب وهو يهددني لما مبعدتش عنك هيأذيني يبقى ايه
نور: هو قالك كده
يوسف: شوفي يا نور انا مش هسيبك في حالك لو بقى آخر يوم في عمري سمعتي
نور: وإنت فاكرني هاخاف منك لا أنسى واتفضل من هنا مع السلامة
خرج أدهم من مكتبه وحدث هدى: هدى أنا رايح مشوار ممكن أتأخر ابقى روحي إنتي
هدى: حاضر يافندم مع السلامة
خرج أدهم وركب سيارته واتجه الى طبيبه دكتور سامي الذي رحب به بشدة
سامي: تصدق أنا مش عارف اعمل فيك ايه مبتردش عليا ليه يا جدع
أدهم: سامي أنا تعبت عمليات وعلاج لما فقدت الأمل
سامي: لا إله إلا الله ايه يابني الكلام ده مش أدهم اللى ييأس من حاجة
أدهم: غصب عني أنا عملت كذا عملية لما فقدت الأمل خالص إني أمشي بس قولي الدكتور الألمانى ده إنت واثق فيه
سامي: طبعا عمل عمليات كتير بنفس حالتك وشهر والتاني بقوا زي الفل وبالغصب يا أدهم عمليتك بعد يومين ايه رأيك بقى
أدهم: ايه يا عم يومين ايه لالا مينفعش
سامي: بىلاش استعباط الراجل فاضله أسبوع ويرجع بلده وأنا حاجز اسمك بالعافية يعني تتلم وتنجز
أدهم: بذمتك في دكتور يقول أتلم وأنجز مش عارف كليات طب ايه دي
سامي: اسم الله على الهندسة اللى إنت خارج منها
أدهم: طول عمري أقول عليك بيئة
سامي: اه ما أنا عارف اخلص بعد يومين تجهز نفسك 
أدهم: بإذن الله
اليوم الثاني طلب أدهم كل الموظفين والمهندسين بالشركة 
اجتمع أدهم مع الجميع
بصوا يا جماعة أنا هاغيب عنكم مدة ممكن تكون شهر اتنين لسة مش عارف عشان كده الباشمهندس زياد هيبقى موجود مكاني وفي حالة زياد مش موجود هتبقى الباشمهندسة نور وونظر باتجاه نور 
وياريت لو أي حد زعل مني في يوم من الأيام ميزعلش مني وياريت تدعولي لإني داخل على عملية خطيرة وربنا وحده العالم هقوم منها ولا لا
أكرم: لالا إن شاء الله هترجعلنا بالسلامة 
أدهم: ربنا يخليك يا أكرم وياريت بعد كده بلاش باشمهندس دي خليها أدهم بس إحنا تقريبا قريبين من بعض في السن ممكن تتفضلوا
بدأ الجميع يخرج من المكتب لكنه استوقف نور
أدهم : نور ممكن كلمة
نور: تحت أمرك
أدهم: نور أنا عارفة إني زعلتك كتير بس صدقيني أنا مريت في حياتي بحاجات كتير تخليني اتعامل مع الستات كدة ممكن تستغربي أنا باقولك كدة ليه بس انا بجد نفسى تبقي عارفة إنك ......
نور: أنى ايه
أدهم: إنك الوحيدة اللي قدرتي تكسري كل حاجز جوايا يمكن عنادك يمكن أخلاقك يمكن كل حاجة عشان كده بقولك أوعى تزعلي مني
نور: وأنا مش زعلانا وإن شاء الله هترجع بالسلامة وأحسن من الأول كمان بس خليك واثق في ربنا وخلي ديما عندك أمل إنك توصل لهدفك صدقني هتوصل
أدهم: أنا حاليا ليا هدف واحد بس 
نور: ايه هو 
أدهم: لو قومت من العملية سليم هتعرفي صدقيني هتعرفي
ارتبكت نور : طيب عن إذنك
أدهم: اتفضلي
خرجت من مكتب ادهم وهي في عالم آخر لا تعلم ماذا حدث كيف يشغلها هكذا ماذا يريد منها أهي لعبة منه ام إنها الحقيقة 
قاطعها صوت يوسف: كان عايزك ليه
نور بعصبية: وإنت مالك حاجة تخصني متخصكش
يوسف: بقى كده ماشي يا نور حسابك بعدين
وهنا تنتهي حلقة اليوم . التي أتمنى أن تكون قد أعجبتكم
نلتقي بالغد إن شاء الله
هيا للإثارة هيا للمتعة مع الحلقة الجديدة أحداث جديدة نتابعها 
الحلقة السابعة.
أجرى أدهم العملية وسط دموع ودعاء الجميع خصوصا والدته التي لا تكُف يوما عن الدعاء له كان قلبها ينفطر على ابنها الحبيب بعد حوالي ثلاث ساعات خرج أدهم من غرفة العمليات والتف حوله الجميع دخل عليه سامي مع الطبيب الألمانى وطمنهم على حالته وأكد لهم أن العملية ناجحة.
بدأ أدهم يفيق تدريجيا من المخدر ويتحدث بكلمات غير مفهومة اقتربت والدته وهي تضع يدها على رأسه
حبيبي عايز حاجة
كان يتمتم باسم غير مفهوم....نور......نور
خديجة:نور نور مين
قالت رودينا سريعا: اكيد ياماما قصده نور الاوضة 
خديجة: نور اوضة ايه لا ده بيقول نور 
رودينا : يا أمي بنج بقى ومش داري بنفسه
عمر شقيق أدهم:هو فعلا قال نور بس هي مين
رودي: يا أخي انت كمان النور مضايقه تعالوا نخرج برة ونقفله
خديجة:لالا مش هسيبه لحد مايفوق
فخر الدين والد أدهم: سيبيه يا خديجة يستريح شوية 
خديجة: لا يافخر عايزة أفضل جنبه
عمر: خلاص يابابا سيبها دلوقتى
بعد حوالي ساعة استيقظ أدهم وجدهم كلهم أمامه كان يريد أن يجدها أمامه عندما يفتح عينيه 
ولكن كيف له هذا ولا يربطهم ببعض أي شيء
خديجة: حمد لله على السلامة يا حبيبي
أدهم: الله يسلمك يا أمي .... بس رجليا وجعاني أوي
فخر: معلش يا حبيبي من أثر العملية بس الدكتور طمنا على العملية وقال خلاص إنها نجحت
جلست دارين الأخت الصغرى لأدهم بجواره:الا قولي يا أدهم ياحلو انت مين نور
انتفض ادهم عند سماعه الاسم ونظر لرودينا فاشارت له بالنفي
أدهم:نور مين
دارين: بتسألني اسال نفسك وأنت في البنج نطقت اسمها تتطلع مين
خديجة:بس بقى سيبى اخوكى فى حاله لسه تعبان
دارين:ماشي ماشي بس لازم اعرف
أدهم: أمشي يابت من هنا امشي
دارين:يالهوي فيك اللى فيك وبتزعقلى برضه
أدهم:أمشي هاخبطك بحاجة
عاد أدهم الى بيته بعد حوالي اسبوع وبدأت حالته تستقر شيئا فشيئا كانت رودينا معه باستمرار كانت يوما معه فى غرفته
أدهم:فضحتينى اقول سر تسيحيلى كده
رودي: ههههه إنت اللى فضحتى نفسك يابيضة مش انا وانت في البنج نور نور تعالي يانور..... ايه هتعمل بيها ايه إهدى شوية 
أدهم:تصدقى انا غلطان انى بتكلم معاكى امشي من هنا
رودي: تصدق انا اللى غلطانة كنت فضحتك وقولتهم مين نور..... بس قولى ياادهم إنت أد كده ىبتحبها
أدهم: أوي يا رودي أوي ومعرفتش كده غير لما بعدت عنها حاسس إني تايه تعبان مش عارف بس حاجات كتير نقصانى في غيابها تصدقي لو أقدر أمشي كنت روحت دلوقتى عند بيتها وشوفتها
رودي: هييييييه فينك يا أشرف تسمع وتشوف يمكن تحس على دمك وتقولي كلمتين حلوين كده
أدهم: يا شيخة روحي أشرف كبيره اوى طاجن بامية ويبقى كده تمام اوي
رودي: تصدق صح ايه رايك انااروح امسك فيه عشان يبطل اكل ويبقى رومانسى كده
أدهم: هههههه ابدا ده مستحيل خلاص راحت عليكم سيبولي شوية 
اما عند نور فكانت دائما شاردة عقلها مشغول باستمرار بأدهم لا تعلم لماذا وكيف شغل عقلها وتفكيرها ولكن الذي تعلمه الآن إنه أصبح يشغل عقلها وكيانها بدون أسباب او سابق إنذار
رفيدة : نور يانور
نور: ها ايوه يا روفيدة في ايه
روفيدة: في محشي اغرفلك مالك سرحانة كده ليه
نور: لا أبدا في حاجة
روفيدة: ايوه أكرم عايزنا نروح كلنا مع بعض نزور أدهم ايه رأيك تيجى
نور: مش عارفة
روفيدة: لا ازاي كلنا رايحين لازم تيجى ده إنتي المفروض النائب بتاعه يعني انتي تكوني أول واحدة 
أتاها صوت من خلفها: أكيد طبعا وهي عندها أغلى من أدهم بيه
روفيدة: اه والله يايوسف راجل محترم وأخلاق وكلنا بنحبه
يوسف بخبث: اه بس نور حاجة تانية ولا ايه يانور
نور: تقصد ايه
يوسف: لا ولا حاجة عادي يعني هو انتي شايفة في كلامى حاجة غلط
تجاهلته نور تماما: خلاص يا روفى اتفقوا على معاد ونروح سوا
روفيدة: احنا اتفقنا على بكرة تيجى معانا يايوسف
يوسف: اه طبعا لازم اجي اصل ادهم ده حبيبي 
كان أدهم فى غرفته يشاهد التلفاز حتى دخلت عليه خديجة: حبيبي عامل ايه
أدهم: الحمد لله يا أمي بس زهقان اوي
خديجة: معلش حبيبي بكرة تخرج براحتك بس نستحمل اليومين دول. اه على فكرة زمايلك في الشركة جايين النهاردة يطمنوا عليك
أدهم: بجد ياماما مين قالك
خديجة بخبث: وانت فرحان كده ليه .... على العموم زياد طلبني وقالي 
أدهم إنت في حاجة مخبيها عليا
ارتبك ادهم: حاجة اي ياماما هيكون في ايه
خديجة: يعني بتحب جديد حاجة كده
ادهم: ايه ياماما اشتغلتي في المخابرات من ورايا ولا ايه
وكزته في كتفه: بس ياولا عيب انت اللى اتكلمت وقولت 
ادهم: انا امتى
خديجة: وانت بتفوق من البنج قلت نور مين دي يا أدهم
ابتسم اليها ادهم: هتعرفي بعدين يا أمي لو جت النهاردة مع زمايلها هتعرفي
خديجة:يارب افرح بيك قريب يا أدهم وأشوف خلفك وأفرح بيهم
تنهد أدهم: إن شاء الله يا أمي قريب إن شاء الله
في تمام السابعة حضرالجميع للسؤال على أدهم وبدأت خديجة تتفحص البنات جيدا تبحث عن نوربينهم
منورين يا حبايبي .... اهلا اهلا 
أكرم:حمد لله على السلامة يا أدهم بيه
أدهم: الله يسلمك يا أكرم مش قولنا أدهم بس 
بدأ الجميع الحديث معه وخديجة ورودي يبحثا عنها ولكنهم لا يعرفونها وأدهم غير مهتم بواحدة منهم على الإطلاق 
اما هو فقد كان حزينا عندما لم يجدها معهم حتى سمعوا دقات الباب فتحت خديجة لتجد امامها فتاتان جميلات فقد كانتا نور وتقى
خديجة:اهلا اهلا حبايبى اتفضلوا اتفضلوا
دخلت نور وتقى الى غرفة ادهم الذى ما أن رآها حتى اعتدل في جلسته 
تقى: حمد لله على السلامة يا باشمهندس 
ادهم:الله يسلمك ياتقى 
نور:حمد لله على سلامتك 
ابتسم ادهم:الله يايسلمك يانور اتفضلوا 
دخلت خديجة بصحبة رودينا يقدمون واجب الزيارة للضيوف كانت تتفحص الموجدات لتعرف من هى نور لاحظها ادهم فابتسم وتكلم مع نوربصوت عالى لتعرفها أمه
ها يانور اخبار الشغل ايه
نور:تمام الحمد لله كله تمام والبشمهندس زياد اكيد متابع معاك الشغل مظبوط
أدهم:اه فعلا 
اقتربت خديجة من نور:هو انتى اسمك نور
ارتبكت نور قليلا:ايوه يا طنط
خديجة باعجاب:بسم الله ماشاء الله قمر ياانور واسمك جميل 
ابتسمت نور لخديجة:متشكرة اوي ربنا يخليكى ..... طيب معلش استئذن انا 
خديجة: لالالا ابدا لازم تتعشي معانا 
نور:لالا مش هينفع والله عشان البيت بس
أدهم:لالا مفيش اعذار ماما خديجة امرت يبقى لازم ينفذ
خديجة :اه هو كده ولا ايه ياولاد
أكرم:اه طبعا أمرك واجب النفاذ
أدهم: اه طبعا دي فيها عشة
ضحك الجميع ماعدا يوسف فلم يعجبه الوضع نهائيا وقرر وضع خطة للايقاع بينهم وباسرع وقت ممكن
جلسوا جميعا سويا يتناولون العشاء وادهم يخطف النظرات لنور وتلاحظه خديجة ورودينا وهم يشعرون بتغيير حاله بعدما تعرف على نور
اما يوسف فكان يتابع الموقف بغضب كبير يمنعه من الخروج فيرى نظرات ادهم لنور ويرى خجل فى عيون نور من نظرات ادهم
انتهى اللقاء وودعوا أدهم وأهله وعندما همت نور ان تخرج اوقفتها خديجة:نور ممكن كلمة
نور:تحت أمر حضرتك خير
خديجة:بصى ياحبيبتى انا مش هلف وادور عليكى بس عايزة اقولك انك غالية اوى عند ادهم بدليل انه نطق اسمك فى البنج
نور بارتباك:حضرتك تقصدي ايه
خديجة:اقصد إن أدهم اتغير من يوم ما قابلك إوعى تتخلي عنه مهما حصل لأنه كان صعب اوي ان أدهم يرجع زي زمان بس إنتي الوحيدة اللى قدرتي تنسيه اللى فات
نور: بصراحة انا مش فاهمة حضرتك تقصدي ايه
ربتت على كتفها: بكرة هتعرفي يانور بكرة هتعرفي
تركتها وهي في حيرة من امرها ماذا تقصد بحديثها 
مرت فترة وبدا ادهم يتعافى بعد جلسات العلاج الطبيعى الذى واظب عليها باستمرار 
عاد ادهم مرة اخرى الى الشركة وسط ترحيب من الجميع وكان سعيدا بعودته الى حالته الطبيعية فيستطيع الان ان يصارح نور بحبه
ورغبته في الزواج منها 
كانوا دائما معا فى المكتب وفى المواقع يراقب تصرفاتها ويلاحظها كانوا يوما فى احد المواقع يقومون بعملهم كانوا يقفون فى الدور الثانى من احدى المشروعات التى يقومون بتنفيذها 
ادهم:ايوه يا نور بس انتى مش شايفة ان العمال خبرتهم قليلة 
نور:بالعكس ياادهم العمال كويسين جدا وانا متاكدة انهم يقدروا يقوموا بالشغل ده فى اقرب وقت وبجودة عالية
رن هاتف ادهم فاستئاذن منها وخرج فى نفس اللحظة التى يدخل فيها يوسف عليها وهى منشغلة بعملها
نور:يوسف خير فى ايه
يوسف:فى انى مش هسمح لادهم انه يقرب منك
نور:انت مجنون ايه الكلام الفارغ ده
يوسف:لا ده مش كلام ده فعل انتى فاكرةانى معرفش حاجة عن البيه المحترم الباشا خريج سجنون كان مسجون فى قضية سرقة حديد من الشركة اللى كان بيشتغل فيها
نور:وانا مالى جاى تقولى الكلام ده ليه كل واحد حر
يوسف:يعنى انا حر لو عملت فيكى حاجة 
ابتعدت نوربخوف:انت عايز ايه احنا مش لوحدنا العمال كلهم موجودين انده عليهم يجوا يضربوك
يوسف:واهون عليكى يانور .... نور انا بحبك سمعانى بحبك
نور:وانا مش طيقاك افهم بقى خلى عندك دم
اقترب منها وهى تبتعد :اومال طايقة الباشا اللى كل يوم فى حضن واحدة
نور:اسكت خالص مش عايزة اسمع صوتك
يوسف:لا لازم تسمعى عشان تعرفى مين بيحبك ومين بيلعب بيكى 
كانت نور تتراجع وهو يقترب فجاة سقطت نور من الشرفة على الرمال 
انهى ادهم مكالمته وسمع صراخ نور وصوت يوسف يصرخ ..... نور
جرى سريعا عليها لم يجدها وجد يوسف يبكى وينظر الى اسفل ونور ملقاة على الرمال لاتحرك ساكنا 
نزل بسرعة اليها واخذ يصرخ باسمها:نور نور فوقى .... نور فوقى ابوس ايدك
صرخ بالعمال :افتحوا العربية 
وضعها فى السيارة وانطلق بها الى المشفى ويوسف خلفه بسيارته ماان وصلوا حتى حملها وادخلها الى الطوارى الذين بدوا الاسعافات الاولية لها
بعد فترة حضرت تقى وروفيدة واكرم الى المشفى ليطمئوا عليها
اكرم:ايه اللى حصل ياادهم
ادهم:مش عارف كنت واقف معاها الموبيل رن روحت رديت بعد شوية سمعت زعيق ويوسف بيصرخ
توقف هنا كانه تذكر شئيا:يوسف ايوه انت كنت معاها انت اللى رمتها صح 
امسك بيوسف يحاول ضربه منعه عنه اكرم :مش وقته نطمن على نور وبعدين نتكلم
خرج الطبيب اليهم التفوا جميعا حوله:مين هنا ادهم
نظروا جميعا الى بعضهم والى ادهم باستغراب
ادهم:انا يا دكتور فى حاجة
الدكتور:انت خطيبها 
نظر ادهم اليهم جميعا ورجع للطبيب:هو فى ايه يادكتور
دكتور:لا ابدا اصلها نطقت اسمك كذا مرة وهى فى البنج قلت اكيد خطيبها 
ادهم:ايوه ياادكتور انا خطيبها
الدكتور:يظهر انها بتحبك اوى دى مبطلتش سوال عنك
ادهم بسعادة حاول يخيفها :طيب هى عاملة ايه دلوقتى والوقعة دى اثرت عليها
الدكتور:لالا الحمد لله اانها نزلت على رمل مش حاجة صلبة كانت بقت مشكلة هى كويسة بس محتاجة تستريح شوية وهتبقى كويسة إن شاء الله
بالغد نكمل الحكاية إلى اللقاء
بسم الله الرحمن الرحيم
هل اشتقتوا إلى أحداث القصة . هل توقعتم ردود الأفعال بعد ما حدث لنور وماذا سينتظر أدهم . هيا وانتظركم في الخاتمة 
الحلقة الثامنة.
بعد حوالي ساعة حضر والد ووالدة نور الى المستشفى سألو عن غرفتها وذهبوا اليها سريعا وجدوا أكرم وأدهم يقفون خارج الغرفة
مختار: أكرم نور مالها 
أكرم: بخير يا عمو متخافش نور بخير الحمد لله . ثم أشار الى أدهم
بشمهندس أدهم صاحب الشركة 
التف اليه مختار ونظر اليه مطولا في حين مد أدهم يده : تشرفت بحضرتك
نظر اليه مختار طويلا وسط دهشة أدهم وأكرم في حين دخلت أمل والدتها الى غرفة نور
أكرم: ايه يا عمو مالك 
مختار : ها لا ابدا تشرفنا يا أستاذ أدهم ..... هو انت اسمك ايه بالكامل 
أدهم بحيرة : أدهم أدهم فخر الدين المنشاوي
مختار: اه تشرفنا عن إذنكم
دخل مختار غرفة نور وأدهم وأكرم ينظرون الى بعضهم بحيرة من تصرف مختار 
أكرم: هو انتوا اتقابلتوا قبل كده
أدهم: أبدا ولا عمري شوفته بس غريبة تصرفه ده
بعد فترة خرج مختار متوجها الى الحسابات ليدفع ثمن اقامة نور خرج دون الالتفات الى احد مم جعلهم بحيرة من تصرفه
ذهب مختار الى الحسابات وطلب كشف حساب باسم نور اجابه الموظف أن الحساب مدفوع من أدهم 
عاد مرة أخرى الى غرفة نور وتحدث مع أدهم
اتفضل يا باشمهندس دي الفلوس اللى دفعتها لنور
أدهم: ايوه ياعمي بس ده واجب عليا دى اصابة عمل 
مختار: أنا آسف مش هقبل الفلوس دى اتفضل فلوسك
أدهم: حضرتك بتعمل كده ليه قلت لحضرتك دى اصابة عمل يعنى انا المسؤول عن علاجها لحد ماتقوم بالسلامة
وضع مختار المال في يد أدهم: وانا معودتش ولادى حد يصرف عليهم عن إذنك
تجددت حيرة أدهم من تصرف مختار : طيب ممكن بعد اذنك اطمن عليها
مختار : هى بخير بس نايمة شوية
أدهم: طيب كنت عايز اكلم حضرتك في موضوع مهم ممكن
مختار: بعدين ياباشمهندس بعدين
شعر أدهم بالإحراج من تصرف مختار وقرر الرحيل وفورا 
عاد إلى منزله وجد والدته ووالده مع دارين يشاهدون التلفاز
أدهم: السلام عليكم ورحمة الله وبركاته
الجميع: وعليكم السلام ورحمة الله 
خديجة: كنت فين ياأدهم ايه اللى اخرك كده
القى بجسده على اقرب كرسي : مفيش يا أمي مشكلة حصلت في الشغل بس ربنا ستر
خديجة: خير يا حبيبي
أدهم: خير الحمد لله بس الباشمهندسة نور وقعت من الدور التاني بس الحمد لله ربنا ستر
فخر الدين: يا ستار يارب طيب وعاملة ايه دلوقتى
أدهم: الحمد لله يابابا كويس انها نزلت على رمل اخدتها المستشفي وبقت كويسة الحمد لله
فخر الدين : يبقى لازم تصرف عليها لحد ماتقوم بالسلامة
أدهم: ماهو أنا عملت كده بس الغريبة ان باباها رفض نهائى ان ادفع الفلوس 
فخر الدين : طيب ليه دى اصابة عمل يعنى المفروض مصاريف علاجها عليك 
أدهم: مش عارف يابابا راجل غريب ونظراته اغرب منه زى ما يكون بيشبه عليا
خديجة: ههههههه وهيشوفك فين بقى 
أدهم: مش عارف ياماما حتى أكرم استغرب من طريقته
فخر الدين : هو بيشتغل ايه
أدهم: على ما اعتقد مدرس بس طلع معاش
خديجة: يمكن كان مدرس عليك ولا حاجة
أدهم: لالا حتى اسمه مامرش عليا قبل كده
فخر : اسمه ايه يمكن اعرفه
أدهم: اللى عرفته الهاردة ان اسمه مختار مختار
صدمة سيطرت على خديجة وفخر عند سماعهم الاسم 
خديجة: قلت مين
أدهم: مختار مختار تعرفه يابابا
نظرات متبادلة بين خديجة وفخر لاحظها أدهم ودارين
دارين: ايه ياجماعة تعرفوه
نظر فخر الدين إلى خديجة التي قامت سريعا الى غرفتها تبكى وفخر ورائها ظل أدهم ودارين في حيرة من امرها وسبب بكاؤها 
ذهب اليهم أدهم واستئذن ليدخل عليهم فاذن له والده
أدهم: ايه ياماما مالك
خديجة: لا ياحبيبى مصدعة شوية
أدهم: من ايه ماانتى كنتي كويسة دلوقتى
خديجة بعصبية : مفيش ياأدهم روح دلوقتى وسيبنى
فخر الدين : معلش ياأدهم امشى دلوقتى وبعدين نتكلم
نظر أدهم اليها: حاضر تصبحوا على خير
خرج أدهم ونظر فخر الدين الى خديجة: ايه ياخديجة شوفتى الايام دوراة ازاي
خديجة: صحيح مسير الحى يتلاقى
فخر: وهتعملى ايه ولادك لازم يعرفوا 
خديجة: مش دلوقتى يافخر لسه شوية ام اقابله وربنا يستر
في منزل نور كانت تجلس مع مريم في سريرها
مريم: بس قوليلي يا نور مين المز اللى شوفته في المستشفى
نور: اتلمى يابت انتى عيب عليكي
مريم: يعنى حد سامع بس انتى طلعتى مش سهلة روفيدة قالتى انك نطقتى اسمه في البنج اشمعنى بقى
نور: انتوا مجنانين كل الحكاية انه كان واقف معايا فطبيعى اسمه كان على لسانى ساعتها
مريم بخبث: يا بت عليا انا ده انا عجناكى وخبزاكى 
نور: بت انتى امشى من هنا
دق بابهم ودخل مختار اليهم: ها يانور عاملة ايه 
نور : الحمد لله يابابا بخير
مختار: مريم سيبيني شوية مع نور
مريم: حاضر يابابا
جلس مختار امام نور : نور انتى ايه علاقتك باأدهم صاحب الشركة
نور بتوتر: علاقة ايه يابابا تقصد ايه
مختار: يعنى مرة يوصلك لحد هنا وينقلك المستشفي ويدفع حساب علاجك ويرجع يقولى عايزك في موضوع مهم يبقى ايه
نور: بابا اولا انا قلت لحضرتك ان لولا ان العربية وقفت منى مكنتش ركبت معاه واللى حصل امبارح طبيعى انه ينقنلى المستشفي ويدفع حسابى كمان اللى حصلى ده اصابة عمل يعنى هو المسؤول 
مختار: نور انا عارفك كويس اوعى يانور حد يضحك عليكى سمعاني مش عايز يحصلك زي ابوكي
نور: تقصد ايه يابابا
مختار: بعدين يانور بعدين بس خدى بالك من أدهم ده سمعتنى خدى بالك منه يانور
نور: حاضريابابا حاضر
أكيد الآن الجميع يود معرفة ما السر وراء كل هذا . غدا سوف نحاول فهم الحقيقة . إلى اللقاء
بسم الله الرحمن الرحيم
متابعوا القصة هلا بكم جميعا . الجميع متشوق لمعرفة صلة فخر وزوجته بوالد نور وأمها . أحداث عجيبة حدثت في القصة . هيا للمتابعة ونلتقي في الختام دون أي تأخير.
الحلقة التاسعة
بعد حوالي اسبوع عادت نور لعملها وسط ترحاب من الجميع عندما علم أدهم برجوعها ذهب اليها بمكتبها وبداخله شوق لها حاول كثيرا أن يخيفيه
أدهم: حمد لله على السلامة يا نور
نور: الله يسلمك يا أدهم ومتشكرة اوي على اللى عملته معايا 
أدهم: على ايه دي اقل حاجة ممكن اعملها معاكى بس أنا عايز أعرف يوسف هو اللي زقك 
نور: لا انا كنت برجع محستش بنفسى غير وانا بقع
أدهم: وبترجعي ليه هو عملك حاجة
نور: لالا ابدا متشغلش بالك
نظر حوله ثم عاد اليها: ممكن اتكلم معاكي في موضوع مهم 
نور: خير اتفضل
أدهم: لا مش هينفع هنا تعالي المكتب نتكلم براحتنا
نور: مش هينفع لو في حاجة ممكن تقولها هنا
أدهم: نور إنتي لسة خايفة مني ..... صدقيني أنا أكتر واحد في الدنيا ممكن يخاف عليكي وعشان أنا عارف إنك مش هترضي نخرج برة المكتب بقولك نتكلم في المكتب وسيبى الباب مفتوح ياستي
نور بعد تفكير: اوكيه 
أدهم: خلاص هستناكى سلام
ترددت نور كثيرا في الذهاب اليه ولكن ما طمنها هو ان الباب سيظل مفتوح 
ذهبت اليه ووجدت هدى في مكتبها كالمعتاد القت عليها السلام ودخلت الى أدهم وتركت الباب مفتوح 
نور: أنا جيت اهو ممكن اعرف في ايه
قام أدهم من مكتبه ووقف أمامها مباشرة: نور أنا عايز أقولك إني انا اتغيرت بسببك كل حاجة فيا اتغيرت أنا كنت تايه في الدنيا بأدور على الانتقام وبس كنت ناسي حاجات كتير تاهت مني في زحمة الدنيا
بس من يوم ما قابلتك وحسيت ان في حاجات كتير احلى انا كنت مش شايفها 
نور: بس انا برضو مش فاهمة انت قصدك ايه
أدهم: نور .... من غير ماالف وادور عليكى تتجوزيني
دهشة كبيرة اصابت نور بهذه الكلمات ولم تستطيع التحدث بكلمة واحدة
أدهم: انا عارف ان طلب مفاجئ ليكي بس والله أنا صادق في كل كلمة أنا قولتها نور انا انا
نور: انت ايه
أدهم: انا بحبك وعايز اتجوزك قلتى ايه
صمتت نور كثيرا وهي تائهة لا تعرف كيف ترد عليه تشعر تجاهه بمشاعر كثيرة لم تعرفها من قبل أهذا هو الحب ام إنه اعجاب ام ماذا ولكنها تذكرت جيلان وحديث يوسف عن الفتيات التي يعرفهم ويقضي معهم ليله وموضوع سجنه الذي لم تعرف الى الان اذا كان حقيقا ام لا قاطع أدهم تفكيرها وهو يقترب منها
أدهم: قلتى ايه يانور
نور: إنت ازاي عايزني اوافق على طلبك وانت على علاقة ببنات كتير وانا بنفسي شوفت عينة منهم العلاقة اللى بينكم مستحيل تكون صداقة وبس لا دي حاجة اكتر بكتير وانا مش هوافق اني اربط حياتي بواحد كان ليه علاقات الله أعلم حرام ولا حلال
أدهم بصدمة: نور انتي بتقولي ايه أقسملك بالله اللي بيني وبين جيلان علاقة عادية جدا جيلان علاقتى بيها بسبب هقولك عليه بعدين بس لازم تعرفي انى عندى اخوات بنات ومستحيل اعمل حاجة تغضب ربنا وتترد في اخواتي
نور: آه واضح جدا بأمارة كلامك معايا في الأول
ابتسم أدهم : تعرفي انها كانت أول مرة اتجرأ وأقول كلمة زي دي بس بصراحة انتي استفزتينى في الأول حبيت اغيظك مش اكتر لكن والله واجيب المصحف واحلف عليه اني عمري ما عملت حاجة حرام
نور: وأنا آسفة انا مش موافقة
التفت لتخرج أوقفها أدهم: استني عندك يعني ايه مش موافقة بعد اللى قلته مش موافقة بعد ما تنطقي اسمي وانتي في البنج تقولي مش موافقة بعد ما تغيري فيا كل حاجة تقولي مش موافقة
ترددت كثيرا في الإجابة عليه كيف تواجهه بكلام يوسف عن سجنه بقضية السرقة وهي الى الآن لاتعرف اذا كان صادقا في حديثه عن علاقته بالفتيات ام لا
أدهم: مردتيش ليه لو في حد في حياتك قوليلي بدل ما أفضل عايش في وهم حلمت بيه كتير
نور: انا مفيش حد في حياتي ولو في هيبقى بحلال ربنا ومش هخاف ولا اداري بس أنا عندي أسبابي اللي تمنعني
امسك بيدها بعصبية شديدة: يعني ايه أسباب ايه انطقي 
نزعت ذراعها بغضب من تصرفه : لو سمحت مينفعش انك تلمسني متخلنيش أندم ان جيت اتكلم معاك عن اذنك 
تركته غاضبا ببركان ثائر يمكنه تدمير أي شيء أمامه
أما هي فلا تعرف كيف رفضته أحست إنها أضاعت شيء غالي عليها فجأة ايمكن ان يكون ما تشعر به هو الحب ولكن كيف لها ان تحب رجل متعدد العلاقات ولا تعلم صدق حديثه من عدمه
مر يومهم ثقيل ممل وعادا كل منهم الى بيته يشعر بألم وحيرة جعلت النوم يفارقهم طول ليلهم اما نور فقررت أن تتقدم باستقالتها غدا وبدون عودة ولكن هل هذا ينهي الحيرة والألم ام لا
صباح مختلف مليء بمفاجاآت لم يتوقعها احد ذهبت نور الى عملها كالمعتاد لكنها لاحظت نظرات غريبة من العاملين لا تعرف سببها دخلت مكتبها وجدت تقى وروفيدة يتحدثون بعصبية شديدة ومعهم أكرم 
نور: صباح الخير يا جماعة
نظروا الى بعضهم قليلا: صباح النور
نور: هو في ايه مال الناس بتبصلي كده ليه 
تقى: ليه يانور
نور: مش عارفة زى ما يكون في حاجة هو في حاجة
أكرم: متشغليش بالك ناس فاضية
نور: يعني ايه
أكرم بارتباك: لا ولا حاجة عن اذنكم
نور: هو في ايه كلام أكرم ماله كده كله الغاز
روفيدة: مفيش ياحبيبتى مفيش حاجة كبري دماغك
دخل يوسف فجأة الى مكتب نور: ايه ده هو انتي ليكي عين تيجى هنا تاني
نور: نعم مين اللى مفروض يسمع الكلام ده 
يوسف: ههههه انتى طبعا بعد فضيحتك اللى بقت بجلاجل اودام الناس كلها
نظرت الى تقى وروفيدة وهي لاتفهم شيء من حديث يوسف وماذا يعني
تقى: يوسف اتلم بقى عيب عليك
يوسف: عيب على مين عليا ولا على الهانم اللى عاملة نفسها خضرة الشريفة وهي كانت في حضن الباشا بتاعكم
صرخت نور في وجهه: انت بتقول ايه
امسك يوسف هاتفه واعطاه لنور لترى صورها مع أدهم في مكتبه في اوضاع غريبة لم تحدث منها أبدا 
صفعته على وجهه وهي تصرخ به: ياكذاب ياحيوان انت انت اللى عملت كده الصور دى كذب كذب
يوسف بكل برود : إثبتي
امسكت به وظلت تضرب في وجهه وتصرخ: انت كلب حيوان معندكش شرف ولا ضمير 
يوسف: عشان بس تعرفي انا مينفعش اترفض يانور
علت اصواتهم حتى سمعها أدهم الذى كان يجلس في مكتبه شاردا نادا على هدى ليعرف سبب الصوت العالى بالخارج
أدهم: ايه ياهدى في ايه
هدى بارتباك: دى نور ويوسف يافندم
أدهم: نعم وصوتهم عالى ليه في ايه
هدى: اصل
أدهم: اصل ايه انطقى امسكت هاتفها وناولته لأدهم ليرى صوره مع نور لم يصدق عينيه فيما يرى امامه
أدهم: الصور دى كذب كذب
هدى: المصيبة انه بعتها للشركة كلها ونور منهارة بره وحالتها صعبة اوي
فتح درج مكتبه واخرج مسدسه وخرج وكل غضب الدنيا به 
دخل مكتب نور وجدها تبكى بحرقة ويوسف امامها يضحك وحولهم كل العاملين بالشركة يشاهدون ما يجرى الا انه عندما دخل أدهم المكتب نظر اليه يوسف بشماتة
اهلا اهلا بالباشا تصدق انت طلعت راجل بجد اما تخلى نور تخضعلك وتعمل كده
لالا بس مش عيب كده طيب خلوها في مكان برة 
لكمه أدهم بكل غضب الدنيا والصقه بالحائط وظل يضضرب فيه بكل قوته ويوسف يحاول تخليص نفسه ولكنه لم يستطيع وفجاة اخرج أدهم مسدسه من جيبه وهو يمسك براس يوسف
أدهم: انطق يا كلب الصور دى حقيقى ولالا
لم يتحدث يوسف امامهم وعينه تراقب الجميع اقترب أكرم من أدهم
أدهم بلاش تودى روحك في داهية
أدهم: والله العظيم اقتله ودلوقتى لو منطقش وقال صورهم ازاي 
انطق انطق
يوسف بخوف: امبارح 
أدهم: امتى انطق
يوسف : شوفتها عندك والباب كان مفتوح صورتكم 
أدهم: اه بالمناظر دى ولا لا 
يوسف بخوف: فيهم وفيهم
شد أدهم زناد مسدسه: يعنى لو قتلتك دلوقتى مش هاخد فيك يوم واحد عارف ليه لانك اتعديت على شرفي
يوسف: اه بس انت لمستها مسكت ايديها 
نظر أدهم الى نور المنهارة والجميع حولهم : وفيها ايه مش مراتي
صدمة سيطرت على الجميع وهم ينظرون الى انفسهم لا يصدقون ما قاله أدهم
نظرت اليه نور غير مصدقة ما قاله 
يوسف: امتى ده
أدهم من مدة كتبنا كتابنا يعنى مراتى ومش لازم انتوا تعرفوا دى حاجة خاصة بينا ومش كلب زيك اللى يجيب سيرة مراتى واسكتله
ثم شده من قميصه : لو شفت وشك هنا تانى او في اى مكان تانى اروحه هاقلتلك يايوسف سمعتنى هقتلك
جلست نور على مكتبها وسط اصدقاءها وزملاها تبكي
نظر اليها أدهم ثم قال للجميع: كل يتفضل يمشى وياريت الصور دى تتمسح لانكم عرفتوا دلوقتى انها مش حقيقة وعرفتوا ان نور تخصني 
خرج الجميع من المكتب وجلس أدهم امام نور
نور خلاص كفاية كده حرام عليكي نفسك
رفعت راسها اليه: تفتكر كده خلاص
أدهم: محدش له حاجة عندنا يانور صدقينى خلاص 
قامت من مكتبها وحملت حقيبتها وحاولت الوقوف لكنها سقطت فجاة مغشيا عليها
التف حولها أدهم وتقى وروفيدةيحاولون ايقافها الى أنا افاقت واصرت على العودة لمنزلها 
أدهم: طيب اوصلك
نور: لا متشكرة انا همشى لوحدى
تقى: نور انتى تعبانة طيب هناخد تاكسى وبلاش العربية انا مش بعرف اسوق
نور باستسلام: ماشى عن اذنكم
ذهبت هي وتقى الى بيتها حاولت تقى ان تتحدث معها فيما قاله أدهم ولكنها فضلت السكوت 
وصلت نور لمنزلها مع تقى وجدت والدها غاضبا ومعه والدتها تحاول تهدئته
ماان دخلت نور البيت حتى صفعها والدها على وجهها وامسكها من حجابها
هي دي تربيتي ليكي يانور كده يانور تحطى راسى في التراب
امل: بس يا مختار اكيد الصوردى كذب
تقى: ايوه والله ياعمو كلهم كذب 
مختار: اه فاكرنى عبيط بتضحكوا عليا
نور ببكاء شديد: والله يابابا كذب محصلش محصلش
تقى : والله ياعمو يوسف عمل كده انتقام من نورعشان رفضت تتجوزه
مختار: واشمعنى أدهم مفيش غيره قولتلك ابعدى عن أدهم ابعدى عنه ملقتيش غيره وتقربى منه حرام عليكى كسرتينى ليه 
نور ببكاء شديد وبصوت ضعيف: والله يابابا مفيش بينه وبينى حاجة غير شغل وبس
وسقطت مغشيا عليها للمرة الثانية وسط صراخ امها وتقى
حضر الطبيب وبعد الكشف عليها اخبرهم بانها بحالة انهيار عصبى شديد وتحتاج للراحة التامة 
اخبرت تقى أدهم بما حدث الذى ماان علم بما حدث قرر الذهاب الى مختار ليعلمه بكل شئ وماان وصل الى بيتها ظل واقفا امام الباب مترددا ولكنه دق بابهم وفتح له مختار الذى ما أن رآه حتى اشتعل غضبه مرة اخرى
أدهم: انا جاى افهم حضرتك كل حاجة
مختار: تفهمنى ايه تفهمنى انك لوثت شرف بنتى وسمعتها اللى بقت على كل لسان انت جاى ليه مين بعتك مش كفاية سنين وانا بعيد عنكم عايزين ايه مني ومن ولادي
أدهم: انا مش فاهم حضرتك تقصد ايه
مختار: لا انت فاهم كويس بلاش استعباط روح للست الوالدة وقلها مختار بيقولك ابعدى عنه هو خلاص مش عايزكم سمعتنى مش عايز حد
أدهم بحيرة: والله انا مش فاهم حضرتك تقصد ايه 
مختار: اه لو مش فاهم روح للست والدتك هتفمك كل حاجة واتفضل من هنا ودلوقتى 
خرج أدهم حائرا لا يفهم شيئا من حديث مختار وقرر سؤال أمه التي ما أن سمعت اسم أدهم حتى تغيرت ملامحها
دخل بيته لم يجد غير اياد شقيقه الاصغر: اياد ماما فين
اياد: طيب سلامو عليكم
أدهم بغضب: رد عليا هي فين
اياد: في الاوضة هو في ايه
دخل غرفة والدته بعدما اذنت له وجدته غاضبا ووجهه يتصبب عرقا
خديجة: في ايه ياأدهم مالك
أدهم: ردى عليا ياماما تعرفي مختار منين
خديجة بارتباك: ايه بتسال ليه
أدهم: ردى عليا ابوس ايدك تعرفيه منين
خديجة بعيون دامعة: أدهم ابعد عنى دلوقتى 
أدهم: لا مش هخرج غير لمااعرف يبقى مين
وبالغد سوف نعرف السر المدفون منذ زمن الماضي إلى اللقاء
بسم الله الرحمن الرحيم
بالطبع الجميع في انتظار الحقيقة الفاصلة في القصة . أتحبون أن أمد القصة لحلقة أخرى حتى تنتظروا . لا لا ما أقدرش مقاومتكم أبدا . هيا بنا جاهزون 
الحلقة العاشرة
أدهم: ردى عليا ياماما تعرفي مختار منين
خديجة بارتباك: ايه بتسال ليه
أدهم: ردى عليا ابوس ايدك تعرفيه منين
خديجة بعيون دامعة: أدهم ابعد عني دلوقتى 
أدهم: لا مش هخرج غير لمااعرف يبقى مين
أتاه صوت والده من خلفه: يبقى خالك ياأدهم
وقف أدهم بينهم يحاول استيعاب ما قاله والده 
أدهم: خال مين انت بتهزر يابابا
فخر: لا يا أدهم مش بهزر ثم نظر الى خديجة التي مازالت تبكي، قوليله يا خديجة احكيله خلي ابنك يستريح 
خديجة: هقولك على كل حاجة
زمان أبوية الله يرحمه أتجوز أم مختار وخلف منها مختار بس بعد مدة تعبت بمرض خطير وأتوفت وبعدها اتجوز أمي وخلفنى أنا وخالك خالد كانت الله يرحمها بتكره مختار من غير سبب وعينا على الدنيا وهي بتأذيه وخلتنا إحنا كمان نكرهه بس أنا مكنتش قادرة أكرهه كنت بحبه اوي كان بالنسبة ليا كل حاجة الأخ والأب وكل حاجة فضلت تإذيه وتتعبه في حياته وتقوي ابويا عليه بس هو مكنش بيصدق كلامها حاولت تخليه ما يكملش دراسته بس هو صمم وقدر يكمل ويبقى مدرس شاطر وبعد كده أتجوز أمل مراته دي بس خالد كان بيكرهه كان بيسمع كلام أمي وقبل جدك ما يموت قدرت هي وخالد يخلو اجدك وهو نايم في السرير في أيامه الأخيرة يكتب تنازل عن كل فلوسه باسم خالد عشان مختار ما يورثش حاجة وبعد جدك مامات طالب مختار بحقه خالد قاله ملكش حق عندي كل حاجة باسمي أنا اشتريت من أبوك طبعا مختار ثار عليه وكانت مشاكل كتير وقضايا بس الطب الشرعي أكد إنا الإمضاء صحيحة 
ساعتها خالد أقنعني ان مختار حرامي وملوش حاجة عندنا وإنه اخد حقه من زمان بس عايز يقاسمنا في حقنا وفعلا اقتنعت إن مختار خد حقه وإنه عايز ياخد حقي ساعتها كنت مخلفاك انت ورودينا منسيتش دعوته وهو بيقولي حسبي الله ونعم الوكيل فيكم كلكم سرقتوا حق اليتيم هيبقى عليكم نار وبكرة تشوفوا
أكمل فخر الدين: بعدها خالك خالد طبعا أخد كل الفلوس طمع فيها وأخد حق أمك وجدتك اللى ماتت بقهرها على ابنها وعمايله بس ساعتها قالت
ده ذنب مختار افترينا عليه وربنا خد حقه مننا
خديجة: دورنا عليه في كل حتة معرفناش مكانه كان نفسي أترمي في حضنه واقوله حقك عليا ياخويا بس مفيش فايدة وسنين عدت وإنت اتسجنت ظلم ساعتها حسيت إن ده عقاب من ربنا بسبب مختار وجاء دلوقتى يبان اودامنا لا ونور تبقى بنته يعني أنا نور شوفتها اودامي ومعرفش انها بنت اخويا من دمي ولحمي
أدهم: اه عشان كده قالى روح للست الوالدة واسألها
خديجة: أدهم عايزة اشوفه وحشنى اوى ياأدهم
أدهم: خايف بعد ده كله يبقى اللى حصل زمان يبقى هو الحاجز بيني وبين نور
خديجة: وديني بس هناك وربنا يعدلها
فخر: بلاش يا خديجة انتي سمعتي كلام أدهم يعني ممكن يطردك ولا حاجة
خديجة بإصرار: لا يا فخر هروح واللي يحصل يحصل
اليوم التالي ذهبت خديجة بصحبة أدهم الى منزل نور وقف أمام البيت بسيارته 
أدهم: هو ده البيت اطلعي يا أمي وانا هستناكى
خديجة: مش هتطلع معايا
أدهم: لا كفاية اللى حصل بسببي لحد دلوقتى لو حصل حاجة رني عليا وانا اطلعك على طول
خديجة: طيب يابني براحتك
صعدت خديجة الى المنزل وقفت امام الباب مترددة ولكنها استجمعت قواها ودقت الباب حتى فتحت لها مريم: اهلا وسهلا حضرتك عايزة مين
خديجة: عايز مختار مختار هو ده بيته
مريم: ايوه ثواني ....... بابا يابابا كلم حد عايزك
مختار: مين يا مريم
مريم: مش عارفة واحدة ست
ذهب مختار ليرى القادم تسمر أمامها عندما رآها سنوات مرت كثيرا على آخر مقابلة بينهم وها هو الشعر الابيض كسا شعر مختار وهاهي تجاعيد الوجه سيطرت على وجه خديجة 
مختار: أفندم خير
خديجة: وحشتنى يامختار ما وحشتكش
نظر اليها مطولا ثم ما لبث أن أخدها في أحضانه وأخذا يبكيان على فراق سنوات مرت ابتعد فيها الاشقاء عن بعضهم بسبب المال
ظلت مريم تنظر اليهم بحيرة ثم خرجت أمل من المطبخ : ايه يا مريم في ايه
نظرت الى خديجة وهي تحاول تذكر وجهها : خديجة انتى خديجة
خديجة ببكاء: ايوه يا أمل انا
قابلتها امل باحضان اشتياق لهافقد كانتا اصدقاء قبل زواجها من مختار 
أمل: معقول بعد السنين دى كلها ياخديجة
مختار: مش وقته ادخلوا نتكلم جوه
جلسوا جميعا في جلسة عائلية لم يعرفوا طعمها منذ زمن طويل
خديجة: مختار صدقني والله أدهم مكنش يعرف ان نور بنتك وعمره ما عرف انها بنت خاله واللى حصل ده ملوش ذنب فيه ابدا والله
مختار: بعد ايه ياخديجة بعد ما سيرتها قت على كل لسان وبالذات انه قال اودام الناس انها مراته
خديجة: أدهم حكالي كل حاجة هو عمل كده عشان يحميها من الكلام اللي الزفت ده قاله عليهم ويعلم ربنا إنه كذب وافترى
مختار: الناس متعرفش كده ياخديجة الناس ليه الظاهر وبس
خديجة: انا عندي الحل
أمل: ايه هو 
خديجة: يتجوزوا بجد وادام الناس كلها
مختار: انتي بتقولي ايه ياخديجة جواز ايه 
خديجة: زي ما بقولك أدهم عايز يتجوز نور من زمان ويوم ما كانت عنده في المكتب كان بيطلب ايدها بس هي رفضت معرفش ليه عشان كده بقولك يتجوزوا ويبقى محدش ليه كلمة عليهم مراته اودام الناس وساعتها اى حد عنده كلمة يلمها 
مختار بتفكير: بس معتقدش نور هتوافق
خديجة: ليه يامختار أدهم ابني والله بيحبها ونفسه من زمان يتجوزها يبقى ترفضه ليه
مختار: مش عارف يا خديجة مش عارف ثم نور تعبانة اوى من ساعة الموضوع ده وعندها حالة انهيار عصبى يعنى ممكن الموضوع ده يتعبها اكتر
خديجة: طيب ينفع اشوفها واتكلم معاها
أمل : حاضر هصحيها 
دخلت أمل غرفة نور وجدتها جالسة على السرير شاردة تنظر الى نافذة غرفتها وهي تبكي بصمت
أمل: نور... يانور
نور: ايوه ياماما خير
أمل عمتك بره وعايزاكى
نور بصدمة: عمتي عمتي مين
أمل : هتعرفي بس قومي اغسلي وشك ده وغيري هدومك
قامت باستسلام فعلت ما طلبته أمها وخرجت اليهم ما أن رأت خديجة حتى اندهشت وأخذت تنظر لهم جميعا بدهشة عارمة 
مختار: تعالي يا نور تعالي وأشار الى خديجة: دي عمتك خديجة وأختى
نور: نعم عمتي ازاي واخت مين دي مامة .......
خديجة: أدهم مش كده..... أدهم يبقى ابن عمتك
نور: ازاي انتوا بتهزروا
مختار: لا مش هزار اقعدي مع عمتك وهي هتحكيلك كل حاجة
تركوهم سويا يتحدثون قصت عليها خديجة كل شئ من البداية حتى هذه اللحظة
خديجة: نور بعد اللي قلته ده عايزاكى تعرفي ان أدهم عايزك شاريكي يانور وعايز يتجوزك
نور: وانا مش هقدر اتجوزه لمجرد انه قال اودام الناس انى مراته ويبقى ده تصحيح غلط ياطنط
خديجة: بلاش طنط دى قولى عمتو انا اتحرمت منها يانور
نور: ازاى مش حضرتك قلتي ان ليا عم اسمه خالد وعنده أولاد
خديجة: ايوه بس معرفش عنهم حاجة من يوم ماحصل اللى حصل وهو قطعنى وانا خلاص مش عايزة منه حاجة كفاية مختار وانتوا عليا ...... قلتى ايه
نور: أنا آسفة يا عمتو مش هقدر اتجوز كده
خديجة: دماغك ناشفة زي ابوكي طيب استنى هتصل بأدهم يجى يتكلم معاكى
نور بسرعة: يجى فين
خديجة: أدهم تحت من بدرى خاف يطلع ابوكى يعمل فيه حاجة
نور: طيب ثواني هلبس حاجة واجى
اتصلت خديجة بأدهم الذى صعد بداخله خوف من لقاء خاله بعدما علم بكل شيئ
قابله مختار عند الباب: اهلا ازيك ياابن اختى
أدهم بارتباك: والله ماكنت اعرف والله
مختار: واديك عرفت هتعمل ايه
القى أدهم بنفسه في حضن مختار: بصراحة كان نفسى يبقى ليا خال حلو كده
مختار: آه يابكاش ادخل تعالى
دخل أدهم الصالون وجلس معهم جميعا وهوينظر بعينه باحثا عنها 
خديجة: عينك هتتطلع استنى هتيجى دلوقتى
أدهم: احم احم عمرك قفشانى
دخلت نور اليهم وجدت أدهم يجلس معهم الذى ما أن رآها حتى وقف امامها
ازيك يانور
نور: الحمد لله
خديجة: طيب نسيبوهم شوية يامختار ولا ايه
مختار: ماشي بس من بعيد لبعيد سامع
أدهم: علم وينفذ
جلس أدهم مع نور لايصدق نفسه انها امامه وانها ابنة خاله 
أدهم: نور انا فرحان اوى ياانور معقول طلعنا قرايب
نور: الدنيا دى مليانة حاجات بتحصل عمرنا ماكنا نتخيلها
أدهم: طيب قولتي ايه في طلبي يا نور ولتاني مرة بقولك عايز اتجوزك
نور: انا مش موافقة ياأدهم 
أدهم: طيب ممكن اعرف السبب وصدقيني يا نور لو بتحبي حد تاني انا هخرج من حياتك وللأبد
نور: حد تاني ايه أدهم افهمنى صعب اوى اتجوزك كده بسرعة ثم بقى علاقاتك كتير وانا مش بيعجبنى كده
نظر اليها بخبث: لتكون دى غيرة ولا حاجة
نور: لالا انت فعلا مغرور 
أدهم: وانتى عنيدة ودماغك نشفة بس برضه عايزك طيب انا عندى اقتراح هتوافقي عليه
نور: لو عجبني
ابتسم أدهم وأكمل: شوفي ياستي ايه رأيك لو نتجوز شهرين تلاتة بس نفضل زي مااحنا في حكم المخطوبين نشوف هنستريح مع بعض ولا ايه
نور: ايه ده ازاى يعنى وطبعا اتحسبت عليا جوازة لا طبعا مش موافقة
أدهم: انا غلبت معاكى ايه اللى يريحك وانا اعمله بس خدى بالك احنا اودام الناس متجوزين يعنى مفيش حلول تانية
نور: ده لو دراع بقى
أدهم: لا طبعا بس بعرفك الوضع اودامك عامل ازاي
نور: وانا مش موافقة عن اذنك 
خرجت من الغرفة وتركته حائرا معها لايعرف كيف يتصرف لترضى بالزواج به
دخلت عليه خديجة ومختار وأمل دخلت الى غرفة نور
خديجة: ايه اللى حصل ياأدهم
أدهم: مش عارف يا أمي انا تعبت معاها مش راضية باى حل يرضى جميع الاطراف
مختار: سيبها ياأدهم وانا هعرف ازاى اقنعها
أدهم: تفتكر ياعمو
مختار: انا خالك مش عمك ياواد قلتلك سيبها وانا هعرف ازاى اقنعها
خرجت خديجة وأدهم من المنزل وانطلق بسيارته الى منزلهم
أدهم: ماما ممكن اطلب منك طلب
خديجة: خير ياحبيبي
أدهم: بلاش تجيبى سيرة اللى حصل لنور في الشركة اودام حد من البيت اخواتي وبابا يعني
خديجة: ايه ياأدهم لا طبعا مقدرش اقول حاجة زى كده بس ليه
أدهم: مش يمكن لو حصل نصيب واتجوزنا هتبقى اودامهم مش عايز حد ساعتها يقول عليها كلمة تجرحها
نظرت اليه طويلا: اد كده بتحبها ياأدهم
أدهم: بصراحة اوي بس اللي وجعني رفضها ليا مجنني ومخلينى مش فاهم رفضانىي ليه مع انها بتقول مفيش حد في حياتها
خديجة: يبقى سيبها على ربنا ومختار باذن الله هيقدر يقنعها متخافش
أدهم: يارب يا أمي يارب
دخل مختار غرفة نور التي كانت تجلس شاردة تفكر في وضعها وحديث أدهم 
مختار: الجميل سرحان كده ليه
نور: ها لا أبدا يابابا مفيش اتفضل
مختار: ور انتى عارفنى دوغرى ومليش في اللف والدوران وانتى اكتر واحدة في اخواتك اخدتي طبعي
نور بخبث: بدون مقدمات ياحاج مختار
مختار: رفضتى أدهم ليه
نور: بابا افهمنى أدهم شاب ممتاز جدا ومقدرش انكر انى موافقة عليه مبدائيا بس علاقاته الكتير بالبنات بتخلينى اخاف 
انه بعد الجواز يفضل طبعه زى ماهو ساعتها هعمل ايه
مختار: طيب ليه مقولتيش لأدهم كده
نور: قلتله قالي انا مليش علاقات في الحرام وعلاقتي بسبب بكرة هتعرفيه وكلام مش مفهوم
تنهد مختار: بصي يانور عمتك حكتلي على كل حاجة عن أدهم 
أدهم ياانور كان زمان شاب ممتاز مهندس بطل كونوفو راجل أي بنت تتمناه كان بيشتغل في شركة كبيرة بتاعت مقاولات وهناك اتعرف على واحدة حبها جدا وكتب كتابه عليها وكان فرحان اوى بجوازهم بس البنت دى كانت طماعة صاحب الشركة لف عليها واقنعها ان أدهم على اده ومش هيعملها اللى هي عوزاه وكلام كتير وعشان يخلصوا من أدهم لفقوا قضية سرقة حديد من شركته وهي راحتله السجن وساومته لو عايز يخرج يطلقها طبعا أدهم كان تعبان في الفترة دى ومكنش مصدق اللى بيحصله فضل اكتر من ست شهور مسجون لحد ماطلقها وبعد كده عرف انهم هيتجوزوا راحلو مكتبه وضربه طبعا االراجل مسكتش بعتله رجالته ضربوه وكسروا رجله وفضل عاجز كده لحد تقريبا ما عمل عملية مش كده
نور بحيرة: ايوه فعلا هو عملها من مدة يوم ماروحت انا وزميلائى عنده البيت وشوفت عمتى اول مرة هناك
امسك يدها يطمئنها: نور صدقيني أدهم عايزك عشانك انتى ثم يابنتى بعد اللى حصل في الشركة مينفعش متتجوزوش هتبقى مشكلة واللى يسوى واللى ميساوش هيجيب سيرتك يا نور يبقى ليه ياحبيبتى
نور بعد تفكير: انا موافقة يابابا بس اقعد مع أدهم اولا واقوله شروطى
بالغد . ماذا سوف يحدث في الاتفاق . انتظروا
بسم الله الرحمن الرحيم
هيا جاهزون . القصة التي تنتظروها . هيا للحلقة 
الحلقة الحادية عشر
اتصل مختار بخديجة وأخبرها بموافقة نور المبدئية ولكن بشروط تتفق مع أدهم عليها وماان أخبرت خديجة أدهم حتى عادت اليه ضحكته مرة أخرى 
أدهم: بجد ياماما وافقت
خديجة: اه والله ياحبيبي بس ليها شروط
أدهم: موافق عليها من غير مااعرفها
ضحكت خديجة بشدة: ايه يابني كده نور هتسيطر من دلوقتى ولا ايه
أدهم: لالا عيب عليكى ياحجة ابنك راجل برضو ومفيش واحدة مهما كانت تسيطر عليا
خديجة: حبيبي ربنا يهنيئك يارب ويسعدك بس انت هتعمل فرحك على طول ولا هتستنى
أدهم: اعرف شروط نور وبعدين اقولك يا أمي
ذهب أدهم الى بيت خاله يحمل معه الورد لنور ويحاول استيعاب شروطها الذى أحس إنه يعرفها مسبقا 
مختار: اهلا اهلا ياابن اختى
أدهم: اهلاياخالو ازيك ياراجل وحشنى من زمان ماشوفتكش
مختار: انت هتشتغلنى ولا ايه يا استاذ اقعد هنا اقعد 
جلس أدهم مع مختار يتسامرون قليلا حتى تحضر نور
أدهم: الا قولى ياخالو ياحلو انت متعرفش شروط نور ايه
مختار: والله ياأدهم مش عارف مرضتش تقولى حاجة قالتلي بيني وبين أدهم
أدهم: اه ربنا يستر
بعد قليل دخلت عليهم نور تحمل العصير وما أن رآها حتى وقف امامها ونسى تماما وجود خاله 
كانت ترتدي فستان جميل بألوان زاهية زادتها جمالا وإشراقا
أدهم: ازيك يا نور 
نور بخجل : الحمد لله اتفضل
مختار: انت يااستاذ متنح كده ليه انا موجود على فكرة
أدهم: حبيبى ياابو نسب ياخالى ياحلو انت 
مختار: اه انت شكلك كده اونطجي وهتتعبنى معاك اما اقوم اشوف الماتش
أدهم: ايوه وياريت تتابع تحليل الماتش
مختار: انت ياولا انت فكرنى عبيط ولا ايه انا خارج بمزاجى وباب الاوضة هيفضل مفتوح اودامى حركة كده ولا كده هرميك من الشباك وملكش دية
أدهم: لالا انت كده خطر متخافش ياسيدى افتح الباب والشباك وتعالى وهات الجيران كمان مفيش مشاكل
مختار: ماشى ماشى انا خارج اهو
جلست نور مع أدهم مرتبكة تشعر بشيء غريب لاول مرة وعينا أدهم لاتفارقها
أدهم: ها هتفضلى ساكتة كده 
نور: اقول ايه
أدهم: يعني وحشتني فينك من زمان كده يعني
نور: ايه ده لا طبعا
أدهم: ماشي ياستي اقول انا..... وحشتينى اوي
نور: أدهم بلاش كده 
أدهم: بس انا عايز كده عايزك تحسي بيا وتعرفى اني ..... بحبك اوي يانور ونفسى أحس ان انتي كمان بتحبيني
نور: أدهم خلي الأيام هي اللى تثبت ولازم تعرف شروطى يمكن متوافقش عليها
أدهم: موافق من قبل ما أعرفها وراضي بيها مع انى حاسس اني عارف واحد
نور: ايه هو؟
أدهم: قولى انتى الأول
احمر وجهها قبل ان تتحدث: انت فاكر يوم ماجيت هنا وعرضت عليا الجواز اقترحت اقتراح فاكره
ابتسم أدهم وتاكد من تخمينه ولكنه أحب أن يرى خجل وجهها : لا بصراحة مش فاكر
نور: أدهم انت فاكر كويس 
ضحك أدهم بشدة: طيب ومالك مكسوفة كده ليه طبعا فاكر يوم ما قلتلك هنفضل زى المخطوبين لحد ما تعرفيني 
نور: ايوه 
أدهم: من غير ماادخل فى تفاصيل بسبب الطماطمية اللي اودامى موافق يانور
نور: يعني موافق بجد
أدهم: طبعا موافق أنا عايزك إنتي تبقي معايا في بيت واحد اشوفك اودامي باستمرار ده كل اللى أنا بتمناه وصدقينى عمري ما هأغصبك على حاجة انتي مش عاوزها غير لما تتأكدي إنك بتحبيني وعايزانى يانور بس شرطك التاني ايه
كانت تسمع حديثه وهي حالمة لا تصدق أنه يريدها هي فقط وينفذ شروطها دون تفكير 
أدهم: هاى نور روحتى فين
نور بارتباك : لا معاك شرطي التانى ان افضل اشتغل ومتخلنيش اسيب الشغل
فكر أدهم قليلا: طيب يانور بس ما احنا هنتجوز وانا هبقى ملزم اصرف عليكي يبقى ليه الشغل ووقفتك وسط الرجالة
ضحكت نور: أدهم إنت عرفتني وأنا بشتغل وواقفة في وسط رجالة عمرك شوفت مني تصرف غلط
ابتسم لها: بصراحة ابدا انتى تتحطى فى وسط مليون راجل ومخافش عليكى
نور: بقى كده يعنى مش بتخاف عليا اهو
رد أدهم بسرعة: لالا بتقولى ايه ده انا أموت لوحد يقربلك متعرفيش بخاف عليكى ازاى وانتى بعيد عنى ولا يوم ما وقعتى كنت حاسس انى هتشل مش عارف اتحرك من مكانى 
نور: بعد الشر عليك
أدهم: ايه ده ايه ده احنا بنخاف بقى ولا ايه ولا بنحب ولا ايه
نور: أدهم كل اللى عايزة اقولك عليه انى موافقة عليك وبقى مبسوطة وانا وياك اه ساعات كتير زعلت منك بس بعد كده برجع تانى وبنسى اى حاجة
أدهم: وانا مش عايز غيركده عايزك معايا تحسى بيا تعرفى انا بحبك اد ايه حتى لو مسمعتش منك كلمة بحبك راضى وموافق بس تبقى ليا فى يوم من الايام يانور
نور: طيب ممكن اسألك سؤال
أدهم: امرينى حبيبتى
نور: جيلان وجودها معاك سببه ايه انت قلت قبل كده انها صداقة بس انا شايفة غير كده
أدهم: احنا هنغير ولا ايه
نور: حقي اعرف كل حاجة عن علاقتك بيها 
عاد برأسه للخلف كأنه يتذكر اشياء كثيرة 
أدهم: نور ممكن اوقف فى البلكونة شوية عايز اشرب سيجارة واتكلم معاكى فى حاجات كتير
نور: ماشي مع انى نفسى تبطل سجاير 
أدهم: ايدى على كتفك 
نور: طيب ادخل هنا اما اعملك حاجة تشربها
امسك بكفها وحاول تقبيله الا انها جذبته بسرعة وخرجت سريعا وهو يضحك عليها
بعد قليل حضرت ومعها كوبان من الشاى وبعض قطع الكيك وجلست معه فى الشرفة
نور: ممكن بقى تشرب الشاى وتاكل الكيكة دى
تناول أدهم الكيكة وتذوقها : اممم جميلة اوى مامتك نفسها حلو اوى
نور: لا دى مش ماما دى عمايلى انا
أدهم: لالا وست بيت كمان ياسعدك ياهنائك ياأدهم
ضحكت نور بشدة: خلاص بقى قولى كنت عايز تقولى ايه
أدهم: نور انا كنت متجوز قبل كده
نور: عارفة انك كنت خاطب وكاتب كتابك ولا فى حاجة تانية
أدهم: اوباااا هى الحاجة سيحتلى ولا ايه
نور: هههههه حاجة زى كده
أدهم بجدية: وعرفتى انا طلقتها ازاى
نور: ايوه بس انت لسه بتحبها
أدهم: ههههه احبها احب مين يا نور انا فى حياتى ما كرهت حد زيها دى دمرت حياتى عارفة يعنى ايه واحد فى عز شبابه يبقى عاجز برجله اترمى فى الشارع اربع ساعات بنزف ومش لاقى حد يسعفنى لما تبعنى بالرخيص عشان الفلوس يبقى احبها ازاى يا نور ...... انا حالف لادمرهم واقضى عليهم زى ما عملوا فيا
نور: ايوه بس ده ايه علاقته بجيلان
أدهم: الراجل اللى أتجوز خطيبتي نانسي على فكرة اسمه مروان الشناوى 
جيلان تبقى اخته بس من الأب مش من الأم
نور: يعنى انت بتنتقم منه فى اخته لا ياأدهم كده لا
أدهم: عارف وعشان كده بعدت عنها وبحاول كتير ابعدها لانى شوفت انها حاجة رخيصة اوى لو عملت كده
ثم نظر الى عينيها مباشرة: وبصراحة اخاف عليكى حد يحاول ياذيكى بسببى ساعتها مش عارف ممكن اعمل ايه
ارتبكت قليلا: طيب قولى انت هتقولهم على شروطي
أدهم: الشرط التانى بس اما الاولانى دى حاجة تخصنا احنا محدش له حاجة عندنا ان شاء الله سنة المهم فى الاخر تكونى ليا انا وبس
نور: بصراحة خفت ترفض 
أدهم: اد كده بتحبينى لالا مش قادر اصدق معقول انا عارف سحرى لا يقاوم
نور: ههههه مش قلتلك مغرور
وقفا سويا يتناولون الشاى ويضحكون حتى لاحظ أدهم وجود شخص ينظر اليهم دقق نظره جيدا وجده يوسف يقف فى الشارع بجوار سيارته ويراقبهم
أدهم: هى حصلت
نور: فى ايه 
أدهم: يوسف الزفت واقف تحت اهوو
خرج من الشرفة الى الغرفة امسكت به نور: أدهم بلاش عشان خاطرى بلاش تنزل
أدهم بجدية: نور استنى هنا سمعانى اوعى تخرجى البلكونة 
خرج وتركها وهى تنادى عليه دخل والدها : فى ايه يانور
نور: أدهم يابابا هيضرب يوسف تحت 
جرى مختار سريعا خلف أدهم راه يمسك بيوسف بعصبية شديدة
أدهم: هو انا مش قلتلك لو شفتك فى اى حتة هقتلك
يوسف : انا حر واقف فى الشارع انت مالك هو ايه اشتريته
لكمه أدهم فى وجهه: انت ايه حيوان معندكش دم ولا كرامة اعمل فيك ايه
يوسف: ايه ده زعلان اوى كده ليه بس تصدق عندك حق تستاهل 
ورفع عينه ليرى نور واقفة مع مريم وامل 
أدهم: متجبش سيرتها على لسانك سمعنى 
امسك به مختار ومازن الذى حضر متأخرا 
مختار: خلاص ياأدهم خلاص وانت يايوسف كنت فاكرك انسان محترم طلعت انسان معدوم الضمير 
أدهم: انسان ايه بس سيبنى عليه اقتله
مازن: امشى بقى من هنا مش عايزين مشاكل بدل والله أعلم عليك وانت حر 
مختار: خلاص بقى كفاية الناس اتفرجت علينا اطلعوا يلا
صعدوا جميعا وتركوه دخل أدهم مع مختار ومازن الى البيت
أمل: ده حيوان جاى هنا ليه مش عارفة
أدهم: جاى يثبتلى ان كلامى مأثرش معاه
مازن: كنتوا سيبوني عليه ألِم العيال واضربه علقة تخليه يقول حقي برقبتى
مختار: خلاص بقى الحكاية مش ناقصة تسخين انزل يلا هات العشا عشان تعشى 
أدهم: لالا ملوش لزوم انا همشي 
أمل : والله ابدا لازم تتعشى معانا ولا ايه يانور
كانت صامتة بعيون دامعة حتى افاقت من شرودها على صوت امها
ها ايوه ياماما لازم طبعا
مختار: طيب ادخل لغير هدومى وانت ياأدهم إهدى شوية بلاش عصبيتك دى 
أدهم: حاضر بس بعد اذنك عايز نور شوية
مختار: اخل يلا استنانى جوه وانا جاى اهو
دخل أدهم ونور الى غرفة الصالون مرة أخرى 
أدهم: هو انا مش قلت متخرجيش خرجتى ليه 
نور: غصب عنى مقدرتش اقف كده كنت خايفة اوى
امسك بكفها وجدها ترتعش ود لو يضمها اليه ولكن الكثير يمنعه
أدهم: نور عشان خاطرى مش عايزك تخافى وانا معاكى انا هفضل امانك وحمايتك واى حد اى حد يحاول بس يقرب منك هيبقى اخر يوم فى عمره
نور: مش عارفة ايه اللى بيحصل ده مش عارفة
أدهم: سيبك من اى حاجة بس احنا لازم نتجوز وفورا
نور: ايه لالا مينفعش
أدهم: ليه يانور مش اتفقنا على كل حاجة خلاص
نور: ايوه بس ايه فورا دى
أدهم: حبيبتى: خايف عليكى مش عايز حاجة تمسك ومش هبقى مطمن وانتى بعيدة عنى انا هكلم خالى ونحدد الفرح بعد اسبوعين
نور: لالا مش هينفع حاجات كتير نقصانى 
ضحك أدهم: خلاص ياستى ولا يهمك شهر كويس
نور: اسال بابا عن اذنك
خرجت نور قابلها مختار: فى ايه يانور
نور: لا يابابا هشوف ماما بتعمل ايه 
مختار: طيب يلا حضروا العشا بسرعة الواحد جاع
نور: حاضر من عونيا ياحاج
مختار: اي ياابن اختى بتفكر فى ايه
أدهم: بصراحة عايز اتجوز
مختار: مستعجل اوى اصبر شوية
أدهم: ليه بس ياخالو شهر حلو اوى
مختار: شهر ازاى لالا قليل اوى ياأدهم
أدهم: ياخالى الشقة عندى جاهزة من كله يعنى عايزها بشنطة هدومها وبس
مختار: انت شايف خالك قليل اوى كده فى نظرك
أدهم: لالاياخالى انا اسف والله مقصدش حاجة ان اقصد ان شقتى جاهزة مش ناقصها غير نور واى حاجة انت تتطلبها انا تحت امرك 
مختار: خلاص اشوف أمل ونشوف ممكن نخلص اللى ورانا امتى
أدهم: اه بس سريع سريع مش شهرين تلاتة
مختار: ههههه ملشى ياسيدى
أدهم: ايه رأيك نكتب الكتاب عشان محدش يتكلم ونبقى فعلا متجوزين بجد
مختار: امم ماشى يناسبك امتى
أدهم: ايه رايك يوم الجمعة
مختار: ايه ده بعد بكره
أدهم: ايوه ياخالى خير البر عاجله ايه رايك
مختار: ماشى خلاص بس مش تقول لأبوك ونتفق على كل حاجة ولاايه
أدهم: بكره باذن الله هنكون عندك كلنا انا اتفقت معاهم لو وافقت اجيبهم واجى
دخلت نور : يلا الاكل جاهز
مختار: تعالى يانور شوفى أدهم مصمم انكم تتجوزوا الاسبوع ده
نور: ايه بسرعة كده ازاي
أدهم: ده كتب كتاب بس والفرح بعد شهر قولتي ايه
غدا نعرف القادم . الموافقة أم ماذا .
بسم الله الرحمن الرحيم
متابعوا القصة . هل اشتقتم للصراعات والأحداث الغير متوقعة . هل مملتم من الأحداث الطبيعية وتريدوا الذهاب لجزيرة الخيال ونشاطر أدهم ونور ما هم فيه . هيا بنا لنتابع.
الحلقة الثانية عشر
مختار: تعالى يانور شوفى أدهم مصمم انكم تتجوزوا الاسبوع ده
نور: ايه بسرعة كده ازاي
أدهم: ده كتب كتاب بس والفرح بعد شهر قولتى ايه 
نظرت الى والدها وجدت الفرحة فى عينه فنظرت الى أدهم
موافقة
بدأت تجهيزات العرس بعدما اتفق الطرفين على ان يتم الزفاف فى خلال شهر واليوم هو موعد عقد القران كانت تقى ورفيدة تجلسان مع نور فى غرفتها وهي تستعد لكتب الكتاب
تقى:نفسى اعرف اللي حصل ده حقيقى ولا خيال معقول أدهم يطلع ابن عمتك 
نور:انا لحد دلوقتى مش مصدقة حاجة كده زي الروايات
روفيدة بخبث: بس قوليلى يانور قدرتى توقعيه ازاى مع انكم اول مااتقابلتوا مكنتوش طايقين بعض وايه اللى خلاه يقول في الشركة انك مراته
تقى:تصدقى يابت انتى مخك تخين أكيد عشان الصور اللى يوسف الزفت عملها 
نور:فعلا منه لله مش مسامحه ابدا
روفيدة: تسمحى مين ده انا لو مكانك اقتله
تقى: والله لتهدى اعصابك ياعم الحاج مش ناقصة هيا
دخلت عليهم مريم :نور الحقي ولاد عمتك وصلوا بره وعايزين يشوفوكي
ارتبكت نور :يشوفوني هو لازم
مريم:نعم يااختي ليه هتستخبي ولا ايه انتي كده حلوة اوى يلا بقي
نور:لالا انا خايفة
دق باب الغرفة ودخلت رودينا ودارين دخلوا عليها مبتسمين
رودينا:مبروك يانور الف مبروك
نور:الله يبارك فيكى يارودي
دارين:وانا لا 
نور:لا طبعا ازاي نورتينى يادودو
رودى:طيب يلا بقى المأذون بره والناس كلها جت
نوربخجل واضح :طيب نستنى شوية 
رودى:ههههه فكرتينى بنفسى كنت مكسوفة اوى يلا بقى كتب كل حاجة ناقص العروسة
نادا عليها مازن:يلا يانور يلا بسرعة
نور:حاضر جاية اهوو
خرجت من غرفتها نظرت حولها وجدتهم جميعا فى انتظارها وأدهم ووالدها بجوار المأذون
التف حولها الجميع بفرحة يهنئونها وعيون ادهم تراقبها كانت جميلة بفستان جميل ينم عن ذوق عالي
انتهى المأذون من كتب الكتاب ووقعت هي وأدهم على وثيقة الزواج
خديجة:الف مبروك ياحبايبى ربنا يهنيكم 
أدهم:الله يبارك فيكى يا أمي
فخر الدين:عرفت تختار ياادهم عروستك زى القمر
أدهم:لاكده غلط انا واقف برضه بتعاكس مراتي وانا موجود
فخر:خلاص بقى بقت مرات ابنى وبنتى ولا ايه يانور
نور:طبعا ياعمو
فخر:لالا عمو مين بابا زي إخواتك رودي ودارين
ابتسمت نور:حاضر يابابا
مر اللقاء سريعا وسط فرحة الجميع ماعدا داليا زوجة عمر التى كانت تتمنى اختها بديلة لنور
أدهم:خالو ممكن اخد نور ونتعشى برة 
مختار : امم أفكر تخرجي يانور
نور:اللى تشوفه يابابا
أدهم:اللى تشوفه يابابا ماشي ماشي
نور:خلاص بقى 
مختار:ماشي بس مفيش تأخير
أدهم:طيب ايه رأيك بما اننا كتبنا الكتاب نروح شقتنا واهي جاهزة
عمر:مستعجل على ايه بكره تقول ولا يوم من ايام العزوبية
داليا:قصدك ايه ياعمر
عمر:لا ياحبيبتي ولا حاجة
أدهم:ناس متجيش غير بالسك
مختار :زى ماقلت مفيش تاخير ولا ارجع فى كلامى
امسك ادهم بكف نور:لا وعلى ايه مش هنتاخر باذن الله
ركبا سويا سيارته وانطلق الى احد المطاعم الذى كان قد حجز فيها مسبقا
ارشدهم المنظم الى مكانهم بعيدا عن الأنظار كان هذا اختيار ادهم
نور:يعنى إنت بقا مظبط كل حاجة
أدهم:طبعا وهو ده يوم عادى برضه حبيبتى
نظرت اليه قليلا ولم تتحدث
أدهم:نور لسه مش متأكدة انى بحبك
نور:أدهم انا عمري ما عرفت طعم الحب غير في الروايات والأفلام لكن الحب الحقيقى عمرى ما عرفته
أدهم:يعني عمرك ماحبيتيقبل كده
نور: بصراحة لا على اد ماكان نفسى أحس بالاحساس ده بس كنت ديما بقول ان اكيد الحب اما يكون في الحلال هيكون أحسن
ابتسم ادهم معجبا بحديثها ثم امسك بيدها وجدها ترتجف عندما لمسها
تعرفي انا دلوقتى اتاكدت ان اختيارى كان مظبوط .....نور بتحبيني
صمتت طويلا وهو ينظر اليها بحزن
أدهم:يظهر انى اتسرعت 
نور بسرعة: لا أبدا
أدهم بلهفة:يعنى بتحبيني
اومات براسها موافقة دون ان تتحدث
أدهم:لحد كده موافق بس بعدين هسمعها من شفايفك الحلوة دى
احمر وجهها بشدة ولم تتحدث بكلمة واحدة وظل هو ينظر اليها ونسى العالم وما حوله
قاطع خلوتهم صوت 
مش معقول ادهم
التف ادهم فوجد شادي ابن خاله ومعه إنجي شقيقته
ادهم:ازيك ياشادي اخبارك ايه
شادى :ياااه سنين ياادهم ما قبل ماتسافر ازيك عامل ايه
ادهم:بخير الحمد لله 
ازيك يا إنجي 
انجي بدلال:انا كويسة ازيك انت وحشنا اوي
القى شادى بنظره على نور :مش تعرفنا ياادهم
امسك ادهم بكف نور يساعدها على الوقوف بجانبه
أدهم:دى نور بنت عمك
نظر شادي الى انجي:بنت عم مين
ادهم:بنت عمك بنت عمك مختار
انجي:ايه ده انت بتقول ايه
ادهم:هو انا قلت حاجة غريبة بقول بنت عمكم هو انتوا متعرفوش ان ليكم عم اسمه مختار
شادي:معقول يعني كلام بابا مظبوط لسه من يومين قالى اننا لينا عم اسمه مختار
أدهم:بالظبط كده ودى نور بنته
انجي:وهى بنت خالك ماسكه كده وقاعدين فى الجو الرومانسى اوى ده
نظر ادهم الى نور وراى وجهها الغاضب فنظر لانجى بتحدي
أدهم: ما أنتوا متعرفوش ان نور تبقى مراتي
شادي:ايه ده معقول يعنى انت تعرفها من زمان على كده
نظر ادهم لنور:من زمان اوي
امسك شادى بكارت واعطاه لادهم :ادهم ياريت نتقابل بالذات بعد موضوع نور
ادهم:اكيد ياشادى اكيد بس اتفضالوا نتعشى سوا اصلنا بنحتفل بكتب كتابنا
شادى:معقول يعنى لسه متجوزين
ادهم:ايوه يادوب من ساعتين
شادى:انا اسف يانور بصراحة متلخبط بنت عمى وفجاة كده اكيد حاجة غريبة
ابتسمت نور:ولا يهمك انا برضه اتلخبطت اول ما عرفت
شادى:خلاص يبقى لازم نتقابل كلنا اكيد بابا هيفرح اوى ولاايه يا إنجي
إنجي:مش عارفة بصراحة
شادي:طيب نسيبكم بقى تحتفلوا واكيد هنتقابل 
ادهم:باذن الله 
تركوهم وذهبوا حتى قالت نور:معقول ولاد عمى مش مصدقة
وضع اصبعه على شفتيها:هسسس انسى كل حاجة وخليكى معاياا انا
خجلت نور من فعلته وظلت تنظر حولها خوفا ان يراهما الناس 
أشار الى المنظم الذى اوما برأسه وبعد قليل ارتفعت اصوات الموسيقى فى المكان واطفات الانوار واشتعلت الشموع
نور:ايه ده
امسك كفها ونظر الى عينيها:دى اقل حاجة ممكن اعملها لحبيبتى 
لم تصدق ماتراه اقترب المنظم ومعه تورتة جميلة ووضعها امامهم وبدا الموجودين بالتصفيق لهم
ادمعت عينها وادهم ممسك بيدها بحب :بحبك اوي يانور بحبك اوي
لم تستطع الرد وهى تنظر اليه والى ما يحدث أمامها
نور:أدهم انا فين 
أدهم:ده جزء من جنتنا يانور اللى هنكون فيها سوا 
امسك بيدها لتقوم :ممكن ترقصى معايا
نور:اممم
قاما سويا يرقصان وسط الجميع الذين لا يعرفونهم حتى كأنهم في عالم آخر ليس فيه سواهم كان يحتضنها بيده وهي ممسكة به كالطفل الصغير تجد فيه امانها وحمايته........ وحب عمرها
غدا لا تنسو المزيد من الأحداث التي اشتقتم إليها . إلى اللقاء.
بسم الله الرحمن الرحيم
ها جاهزون الحلقة طويلة ومليئة بالأحداث هيا نطير إلى الحلقة . والقاكم في الختام.
الحلقة الثالثة عشر
عادوا الى منزل نور بعدما قضوا سهرتهم وهما في قمة السعادة والحب وصل أمام بيتها 
أدهم:حبيبتي تصبحي على خير يا عمري
نور:ايه ده مش هتطلع معايا
أدهم:ايه خايفة ولا ايه
نور:ياسلام هخاف من ايه بس تعالى معايا 
قبل كفها :معلش حبيبتي بإذن الله بكرة هأكون عندك ما أنا سمعت إني معزوم ولا ايه
نور:لا هتتلغي لو مطلعتش 
أدهم:وأهون عليكي برضو معلش خليها وقت تاني
نور:ماشي ياأدهم براحتك سلام
قبل أن تغادر أمسك يدها واقترب منها :عشان خاطري متكشريش كده 
نور:خلاص مش زعلانة
اقترب منها فجأة وقبل خدها بشوق 
ارتبكت نور بشدة:ايه ده انت عملت كده ازاي
أدهم:وفيها ايه مش مراتي
نور:أدهم احنا في الشارع
أدهم:محدش له حاجة عندي ولا ايه
ابتسمت له وخرجت من السيارة:تصبح على خير
أدهم:وإنتي من اهله حبيبتي
انتظر قليلا حتى دخلت البيت وارجع رأسه للوراء ليشعر بسعادة كبيرة افتقدها منذ زمن
أما هي دخلت بيتها وهي تشعر بفرحة كبيرة لاتعرف سببها
بدأت تصعد السلم ولكن يد منعتها من الصعود نظرت فوجدت يوسف أمامها كادت تصرخ لكنه كتم فمها بيده يمنع صوتها
يوسف:انتى تبعينى انا وتتجوزى أدهم ده ليه بتحبيه ها بس انا اللى بحبك مش هو
حاولت ان تفلت من يده لم تستطع 
يوسف:متحاوليش مش هسيبك سمعتينى مش هسيبك انا اصلا بقيت مجنون بيكى يعنى هتبقى ليا غصب عنك يانور
افلتت منه بمشقة:انت فعلا مجنون مستحيل تكون دي تصرفات بني آدم طبيعى أبدا
رفع يوسف يده وصفعها على وجهها حتى انها سقطت من اثر اللطمة
كاد أدهم ان يغادر لكنه وجد هاتف نور بجوار على الكرسى تردد كثيرا ان يصعد اليها لكنه امسكه وخرج من السيارة واتجه الى مدخل البيت في نفس اللحظة التي كان يوسف يصفع نور وهي تصرخ 
صرخ أدهم بشدة:نور
نور:الحقني يا أدهم
انطلق كوحش كاسر على يوسف يضربه بكل غضب الدنيا ضربات متتالية تحمل له كل الغضب ظلوا يضربون بعضهم ونور ملقاة على الأرض خائفة ترتعش
لم يعد وجه يوسف على ماهو عليه من كثرة الضرب الذى تلقاه من أدهم الذى قد عاد الى تدريبته منذ فترة ليست بكبيرة
أدهم:والله العظيم لو شفت وشك تانى لاخلص عليك واوديك في ستين داهية 
يوسف:هتفضل تشوفني ومش هسيبها برضه
صفعه أدهم بشدة:انت حيوان خلى عندك دم دى خلاص بقت مراتى ومش كلب زيك هيأذيها واسكتله
يوسف :بس حبيتها قبلك
صفعه مرة اخرى:اخرس خالص متجبش سيرتها تانى دى مراتي وحبيبتي وانت ملكش وجود عندها اصلا وامشي بقى من هنا بدل ما اقتلك
نظر اليهم ثم خرج مسرعا اما أدهم فالتف الى نور سريعا وواقفها واحتضنها بشدة وهي مازالت تبكى بشدة 
أدهم:حبيبتي خلاص عشان خاطرى ربنا ستر
نور:أدهم انا خايفة اوى متسبنيش 
امسك وجهها بكفيه واقترب منها:مش عايزك تخافي وانا موجود مش هخلى أي حد مهما كان يلمس شعرة منك 
نظرت اليه خائفة ترتجف :يلا حبيبتي نطلع فوق اكيد خالي قالب الدنيا علينا
صعدا سويا وهي متشبثة به خائفة وهو يضمها بذراعيه حتى وصلا 
فتحت لهم مريم الباب التى صعقت من حالة نور
مريم:ايه في ايه مالها نور
أدهم:مش وقته ندخل بس
حضر ابواها ومازن وجدوهم على هذه الحالة
مختار:ايه في ايه مالك يانور ايه اللى حصل ياأدهم
أدهم:خير ياخالي تستريح بس 
أجلسها على الكرسى :مريم كوباية مية الله يخليكي
أمل بخوف:طمنى ياأدهم مالها نور
جلس بجوارها وهو مازال ممسك بيدها:نور معدتش تخرج من البيت تانى ياخالي ممكن
مختار:افهم في ايه
أدهم:في ان يوسف الكلب كان مستنيها تحت في بير السلم والله اعلم لو مكنتش دخلت وراها كان عمل فيها ايه
مختار:لالا الواد ده اتجنن انا مش هسكتله تانى
أدهم:متقلقش انا هتصرف معاه بس زى ماقلت مفيش خروج تانى لحد معاد الفرح
نور:طيب وشغلي
أدهم بعصبية شديدة:يتحرق الشغل مفيش خروج يانورالا معايا او مع خالى او مازن غير كده لا
أمل:طبعا مفيش خروج كفاية كده اوي
نور:يعنى ايه هتحبس بسبب واحد زى ده
أمل :اومال تخرجى وياذيكى تانى
أدهم:انا قلت مفيش خروج لوحدك تانى ولا حتى الشغل
نور:بس ده مش اتفاقنا ياأدهم ولا نسيت شرطي
أدهم:لا طبعا منستش بس برضه قلت مش لوحدك يعنى انا كل يوم الصبح هعدى عليكى وانا رايح الشغل
أشار الى مازن :تعالى معايا يامازن
مختار:على فين
أدهم:هاروح القسم ابلغ عنه واعمل عليه تعهد بعدم التعرض لاى حد فينا
مختار:طيب استنى هجى معاكم
أدهم:مينفعش خلى حضرتك معاهم مش معقول هنسيب البيت من غير راجل احنا مش هنتأخر يلا يامازن
بالفعل ذهبوا الى قسم الشرطة وقدم بلاغ ضد يوسف بعدم التعرض 
بدأوا تجهيز عش الزوجية الذى كان في منزل العائلة كانت بداخل نور خوف أن لا ينفذ أدهم اتفاقه معها في علاقتهم بعد الزواج ولكنه كان دائما ما يشعر بها وبخوفها ولكنه اراد لها ان تتأكد بالفعل لا بالقول
في مكان آخر لم نأتي اليه بعد، هنا شركات مروان الشناوي ألد أعداء أدهم الذى خطف منه حبيبته السابقة نانسي ولكن زواجهم لم يستمر اكثر من عامين بعدما علم أنها لا تنجب طلقها لكنها استطاعت ان تاخذ منه اموال كثيرة استثمرتها بعد ذلك في احدى مراكز التجميل التى تمتلكه الآن
كان يجلس في مكتبه غاضبا فهو رجل يملك الكثير من الأموال والعقارات وعندما قرر ان يبنى قرية سياحية علم ان هناك قرية اخرى سيتم افتتاحها وستكون قريبة منه ولكنه يريد ان يكون الوحيد وبلا أي منافس 
يدخل عليه رشاد مدير اعماله وذراعه الايمن في كل اعماله
رشاد:صباح الخير مروان باشا
مروان:خير منين وانت مش عارف تشوف شغلك يا رشاد
رشاد:ليه بس انا عملت حاجة غلط ولا قصرت في حاجة
مروان:ازاي لحد دلوقتى متعرفش مين صاحب الأرض بتاعة شرم الشيخ عرفت ازاي إنك مش شايف شغلك
رشاد:لالامروان انا عرفت كل حاجة مين صاحب ومين شركاته كمان
مروان:طيب ماتنطق مستنى ايه أجر منك الكلام بالعافية
رشاد بخبث:صاحب الأرض حبيبك من زمان ياباشا
مروان:تقصد ايه مين هو 
رشاد:أدهم ... أدهم فخر الدين مش معقول تكون نسيته
مروان:ايه انت بتقول ايه أدهم مين مستحيل 
رشاد:لا ياباشا مش مستحيل بالعكس أدهم هو صاحب الأرض بس مش لوحده معاه اثنين رجال أعمال واحد إمراتي والتاني لبنانى
مروان:بقى كده يعني أدهم باشا راجع ينتقم مني ويدمرلي شغلي
قولي تعرف عنه ايه كمان
رشاد:اعرف ان فرحه يوم الخميس الجاى على بنت خاله مهندسة بتشتغل معاه 
مروان:هههههه يبقى لازم نباركله ولا ايه يارشاد
رشاد بخبث:طبعا يا مروان بيه ده واجب وانت ابو الواجب
اليوم موعد زفاف أدهم ونور الكل على أتم استعداد لحفل الزفاف أدهم يشعر بفرحة كبيرة فهاهو اليوم سوفيجتمع مع نور في منزل واحد ستظل قريبة منه على الرغم من إنهم سيعيشون مع بعضهم في حكم المخطوبين الى أن تعرفه جيدا وتستطيع أن تعيش معه كزوجته
أما نور على قدر خوفها على قدر سعادتهافهي ستكون اليوم مع أدهم فهي بالفعل تحبه ولكن خوفهامن مدة الخطوبة القصيرة لم تتأكد الى الان من حقيقة مشاعره
كانت ترتدي فستانها الأبيض وحجابها الرائع الذى اضفا عليها جمالا وإشراقا
أما أدهم فكان رائعا في بذلته السوداء التي أضافت عليه وسامة وجاذبية جعلته محط أنظار الجميع
كان أدهم يريد زفاف مختلفا عن العادى بعدما انتهت الزفة من عزفها دخل أدهم وحيدا من باب القاعة بدون نور وفجأة ينفتح سقف القاعة لتنزل نور وسط ورود كثيرة تحيط بالكرسى الذى تجلس عليه 
تصفيق حاد يرج القاعة عندما نزلت نور وكان أدهم في استقبالها الذى عندما رآها قَبَل يدها وجبينها وأمسك بيدها 
واتجهوا سويا الى الكوشة وبدأت الموسيقى وبدا المهنئون يتوفدون عليهم للتهنئة
ودعاهم الدى جى للرقص على أغنية طلبها أدهم خصيصا لها
هي دي اللي في بالي
قمر ومن السما نزلي
دي بسم الله ما شاء الله
تشوفها تسمي وتصلي
عشان اوصفها مالهاش حل 
كلام أغانية كله أقل
دي شيء في حياتي جاني وهل
ومن حظي إنه متشالي
بنسبة مية في المية 
حاجات اتغيرت فيا
دي حلم بعيد يا ناس دي أكيد
هدية ربنا ليا
عشان اوصفها مالهاش حل 
كلام أغانيا كله اقل
دي شيء في حياتي جاني وهل
ومن حظي إنه متشالي
في واحدة لما تقابلها 
تسيب الدنيا وتجيلها
بأغني سنين لكل الناس
ومن الليلة هأغنيلها
عشان اوصفها مالهاش حل 
كلام أغانيا كله اقل
دي شيء في حياتي جاني وهل
ومن حظي إنه متشالي
عندما انتهت الرقصة قبل يدها وسط فرحة الجميع مر أكثر من ساعة حتى جاءت جيلان الى الفرح دخلت وهي ترتدي فستان قصير وعاري وينسدل شعرها خلفها اتجهت مباشرة الى أدهم ونور
جيلان: مبروك ياأدهم بيه
أدهم:الله يبارك فيكى عقبالك 
جيلان بغل وحقد:بقى انت تسيبنى عشان دي وأشارت الى نور باستهزاء
نظر أدهم الى نور وعاد الى جيلان:دي حبيبتي ودنيتي كلها أما إنتي من الأول وإنتي عارفة إن اللى بيننا عمره ماكان حب 
يبقى ملهاش لازمة التمثيلية دي
جيلان:تمثلية ياأدهم اوكيه ياأدهم بس صدقنى انا مش هسكت وبكره هتشوف
أدهم:ههههه بكره الساعة كام
تركتهم وكلها غضب يمكنه تدمير أي شيء أمامها
أما عند أدهم ونور أمسك بيدها :حبيبتي إوعي تزعلي من حاجة دي انسانة تافهة
نور:قولتلك بلاش ياأدهم بلاش تاخد تارك بيها
أدهم:وانا وعدت والموضوع ده منتهي ممكن بقى ننسى ده كله ونفكر في فرحنا وبس ممكن ولا ايه
ابتسمت نور:ممكن
كانا في غاية السعادة لاننكر ان نور فكرت للحظات ان تتراجع عن شرطها الاول وهي ترى الحب والحنان من أدهم ولكنها فضلت ان تستمر حتى تتأكد من حبه
كان مختار وخديجة سعيدان بزواج أولدهم الذين أعادوا الأشقاء مرة أخرى لبعضهم 
جاءهم صوت من خلفهم: مبروك يامختار مبروك ياخديجة
التفتا فوجودوا أمامهم شقيقهم خالد
خديجة:خالد .... جاي ليه يا خالد
خالد :جاي أهئني أخواتي بفرح أدهم ونور ولا مش من حقى 
مختار:حقك اه صحيح ماانت تعرف الحق كويس
خالد بخجل:انا عارف ان ليك كل الحق في اى حاجة تعملها بس ربنا عالم ندمي إني اكلت حقكم زمان عمل فيا ايه
مختار:دلوقتى عرفت ربنا بعد ما مشيت ورا شيطانك اللى غواك وخلاك تأكل حق أخواتك
خديجة:انت عايز ايه يا خالد
خالد عايزكم تسامحوني ونرجع اخوات زي زمان 
اعطاهم أوراق:ده حقكم ورثكم في ابويا الله يرحمه بس بسعر النهاردة عشان يبقى كده خلصت ذمتي اودام ربنا واودامكم 
مختار باندهاش :معقول بعد السنين دى يا خالد ناوي على ايه
خالد:ناوي أروح اسلم على ابن اختي وبنت اخويا واباركلهم وأشار الى أدهم ونور
هاا ممكن
مختار وخديجة:طبعا ممكن
وهنأه خالد وبعد ذلك انصرف
على جانب آخر، كان أدهم ونور يتحدثون ويضحكون وهو ممسك بيدها حتى جاء صوت من خلفه
مروان : مبروك ياأدهم باشا
التف أدهم لمصدر الصوت وجده مروان نظر اليه قليلا ثم وقف امامه
أدهم:اهلا نعم جاي هنا ليه
مروان:معقول دى مقابلة تقابلنى بيها بعد غياب سنين لا لا لا مكنش العشم
أدهم:شوف يامروان وجودك هنا مش مرغوب فيه وياتتفضل بالذوق يااخلى الرجالة اللى هناك دول يخرجوك بالعافية واشارالى مجموعة رجال اقوياء يقفون على باب القاعة
مروان:ايه للدرجة خايف مني هههههه
أدهم:ههههه وانا برضه اخاف من حشرة زيك دول بس لو حد فكر يضايقنى يفسحوه تحب تجرب
مروان:بلاش تلعب معايا ياأدهم عشان انت هتكون خسران
أدهم:هههههه خسران خلاص الدور عليك تخسر يامروان وبكره تشوف
مروان بغضب:انا بحذرك القرية اللى انت بتعملها دى انساها عشان متتعبش
أدهم:خوفتنى ياشيخ روح روح ياشاطر ابعد بعيد
نظر مروان الى نور التى تستمع الى حديثهم ولا تتكلم
مش معقول زوقك حلو اوى اوى بس بصراحة احلى من نانسي
أدهم:تتفضل دلوقتى بره ومن سكات بدل ماتخرج على نقالة
مروان بغضب:ماشي ياأدهم ماشي بس متبقاش تزعل مين اللى هيجرى
أدهم:ابقى اعمل انت حسابك لانى ناوى اخلص تار قديم اوى وهخلصه يامروان
تتجدد الأسئلة ماذا سوف يفعل مروان شبح أدهم القديم؟ أدواته التي سوف يستخدمها للقضاء مجدداً على أدهم ؟ كل هذا وأكثر في الحلقات القادمة
بسم الله الرحمن الرحيم
الإثارة، التشويق، المتعة، الزهول . من جديد تزداد القصة في التعقيد . ألقاكم في الختام . بدون خصام متفقين .
الحلقة الرابعة عشر
مر حفل الزفاف للنهاية بهدوء واستعدوا للذهاب لبيتهم الجديد الذي أعده أدهم بأجمل ما يكون ، ودعوا أهلهم وانطلقوا الى بيتهم الجديد صعدوا الى شقتهم وهو يحملها بين يديه
أدهم:نورتي بيتك يا حبيبتي يا نور 
نور:منور بيك انت
أغلق أدهم الباب خلفه وهو ينظر اليها أما هي بدأت ترتعش بداخلها من نظراته اقترب منها وأمسك بكتفها: نور أنا فرحان اوي إننا خلاص بقينا مع بعض ولا ايه
نور:وانا كمان يا أدهم
أدهم:وانتي كمان ايه
نور بخجل: مبسوطة إني معاك
اقترب منها أكثر وأمسك يدها يقبلها وجد يدها ترتعش ابتسم : ايه مالك خايفة ليه احنا بيننا اتفاق وأنا مش هرجع فيه لحد ما إنتي بنفسك تحبي تلغيه
نور: بصراحة كنت خايفة ترجع في كلامك
أدهم: لالا أنا قلت كلمة وانا ادها بس برضو ليا حقوق عليكي
نور:حقوق ايه 
اقترب منها أكثر وقبل شفتيها بحب تاهت معه في عالم آخر تركها وهو ينظر لها : زي كده ممكن بقى نغير هدومنا عشان أنا ميت من الجوع بصراحة
ابتسمت له: حاضر هاغير واجى 
أدهم: ماتتأخريش عليا
نور:حاضر
ذهبت للمطبخ أعدت له طعام شعرت بذراعيه تضمها 
نور: خضتني يا أدهم
أدهم:ههههه لا اتعودى على كده بقى
نور:طيب يلا مش انت جعان
خرجوا سويا وضعوا الطعام وتناوله سويا وهو يخطف نظراته اليها بين حين وآخر 
انتهت نور من طعامها : أنا كده الحمد لله
أدهم: وأنا كمان تمام اوي كده تعالي بقى نتفرج على التلفزيون
جلسا سويا يضمها بذراعيه وهي تشعر بدفأه وحنانه عليها حتى نامت على كتفه دون أن تشعر بنفسها 
أحس أدهم بثقل رأسها:نور ... نور إنتي نمتي
وجدها نائمة فحملها واتجه الى غرفة نومها التي أعدها لها خصيصا وضعها على السرير وأحكم غطاءها وظل بجوارها للحظات ينظر اليها ثم تركها ورحل لغرفته لينام هو الآخر
صباح اليوم التالي قامت نور مفزوعة على صوت جرس الباب وجدت نفسها على السرير
سمعت صوت أدهم يتحدث مع خديجة: حبيبي صباح الهنا يا عريس
أدهم:صباح الخير يا ست الكل ادخلي
خديجة: لالا ادخل فين خد الفطار وصحي نور وافطروا سوا يلا 
وأشارت الى خادمتها: دخلي الأكل يا فاطمة
أدهم:طيب ادخلي اصحى نور ونفطر سوا
خديجة:بذمتك مش عايز تزحلقني يلا يلا صحي نور وفطرها كويس 
أدهم:حاضر ياستي
تركته ورحلت وذهب هو الى غرفة نور وجدها تفتح الباب وتخرج من الغرفة وهي ترتدي بيجامة وشعرها الأسود ينسدل خلفها وبمكياج بسيط 
أدهم: لالا أنا مش هقدر على كده يجرالي حاجة وتبقي إنتي السبب
نور بدهشة: ليه هو أنا عملت ايه
امسك بيدها: كل ده ومعملتيش حاجة تجنني يانور
ضحكت نور بشدة:حرام عليك خضتني قلت حصل حاجة
ادهم:كل ده ومحصلش يلا يلا على الفطار بدل ما أتهور عليكي وتزعلي مني
نور بدلال :مقدرش ازعل منك
أدهم:ياهووو نور كده حرام عليكي أنا جعت يلا
مر حوالي اسبوع وهم يتمتعون بأيامهم سويا كانوا يقضوا أكثره خارج البيت ولا يعودون إلا متأخرا 
وفي يوم عند عودتهم صعدت نور قبل أدهم وجدت داليا زوجة عمر تقف على باب شقتها
نور: ازيك يا دولي أخبارك ايه
داليا: ايه دولي دي بالعب معاكى ولا ايه ماتحترمي نفسك
نور: احترم نفسى! أنا مغلطتش فيكى على العموم أنا آسفة 
داليا: اه طبعا لازم تتأسفي أنا عارفة جيبينك منين
نور: لا بقى عيب عليكي أنا معملتش فيكى حاجة عشان ده كله
خرج عمر على صوت شجارهم: ايه في ايه
داليا: مفيش ياحبيبي بس يظهر بنت خالك أعصابها تعبانة وجايا تخرجوا عليا
نور:انا انا معملتش حاجة باين إنتي اللي أعصابك تعبانة
اشتد الشجار بينهم وصعد الجميع على صوتهم
أدهم:ايه في ايه
عمر: مش عارف حاجة ومش فاهم بيتخانقوا ليه
داليا سريعا: يرضيكم تشتمني وتشخط فيا عشان بقولها أتأخرتي ليه
نور بغضب: أبدا والله دي كذابة
داليا: شوفتوا كلامها عرفتوا بقى مين اللى غلطان
نور: حرام عليكي إنتي ايه
أدهم: نور كفاية كده ادخلي شقتك كفاية كده
نظرت له بغضب ودخلت شقتها ولم تتحدث بكلمة واحدة
نظر اليها حتى غابت عنه والتف الى داليا: على فكرة عيب تعملوا كده المفروض ان إنتوا أخوات
داليا بحزن مصطنع: يعني أنا غلطت يا أدهم عشان بطمن عليها
عمر: خلاص ياداليا ادخلي جوه وانت يا أدهم روح شوف مراتك
أدهم:تصبحوا على خير
دخل الى شقته لم يجد نور في الصالة وقف أمام غرفتها
نور يانور
نور: أفندم في ايه
أدهم: افتحي الباب نتكلم
نور: لا معلش أنا تعبانة وعايزة انام
ادهم: نتكلم وبعدين نامي
نور:لا أنا آسفة مش عايزة اتكلم عشان تبقى تشخط فيا كويس اودمها وتنصرها عليا
أدهم: إنتي مجنونة هي ضرتك عشان انصرها عليكي افتحي بقى وتعالي نتعشى
نور: لا شكرا اتعشى لوحدك تصبح على خير
أدهم: براحتك يانور براحتك اوي بس اعملي حسابك من بكرة هتنامى في اوضتنا ماانا مش متجوز عشان تنامي في اوضة لوحدك
نور: ده بعينك بينا اتفاق ولازم تنفذه 
ادهم: بقى كده ماشي يانور يانا يانتي وبردو هتنامى في اوضتى وعلى سريرى
نور: ابقي قابلني يا باشمهندس
أدهم: ماشي يانور إنتي اللى بدأتي
نامت نور بعد معاناة مع النوم وماان اغمضت عينها حتى شعرت بشئ غريب فى الغرفة فتحت عينها لم تجد شئ ولكنها احست بشئ يتحرك فى الغرفة
نور:ادهم إنت هنا بلاش الحركات دي 
لم تجد رد ولكنها وجدت حركة خلف الستار حتى صرخت بشدة وظلت تبكى 
استيقظ أدهم على صوتها قام سريعا دق بابها بعنف
نور افتحي نور في ايه
ظلت تبكي وتصرخ:مش عارفة شكله فار
أدهم:طيب افتحي
كانت خائفة أن تتحرك ولكنها اتجهت الى الباب وفتحته لأدهم
أدهم:ايه في ايه
نور:مش عارفة فار ولا قطة
أدهم:طيب اخرجي انتى واقفلي الباب
بعد قليل خرج ادهم يضحك عليها:ده فار ياقطة خفتى منه
نور:اه انا بخاف منهم
ادهم:بس دخل ازاي
نور:اكيد من الشباك انا فتحاه وانا نايمة
أدهم:نعم شباك ايه اللي مفتوح ازاي يعنى ايه مفيش مخ افرضي حد شافك وانتي نايمة بالمنظر ده يبقى ايه الحل
نور:اعمل ايه الجو حر ومفيش ولا تكييف فى الاوضة
أدهم:يبقى تتفضلي تنامي في اوضتنا يا مدام نور مش تنامي في اوضة وجوزك في اوضة حتى لو مفيش بيننا حاجة ميمنعش ننام في اوضة واحدة
نور: لا يا أدهم مش هافضل معاك في اوضة واحدة متفقناش على كده
أدهم: يوووه اتفاق ايه وبتاع ايه انتي زودتيها اوي خلاص بقى كل ده ولسه مش متأكدة اني بحبك وعايزك
نور:لا مش متأكدة ممكن بقى تسيبنى انام عشان ورايا شغل الصبح
أدهم:ماشي يانور ماشي براحتك بس خدي بالك إنتي كده بتعصي ربنا وحرماني من حقي 
نور:ده اتفاق
أدهم:لا طاعة لمخلوق فى معصية الخالق يانور ..... تصبحي على خير
ذهب كل منهم الى غرفته وظلت هي تفكر في حديثه فهل هي تحرمه حقا من حقه الشرعي وهل هي بذلك تعصي الله ظلت تفكر حتى أنهكها النوم على الكنبة في غرفة الاستقبال لأنها لم تستطع النوم في غرفتها من شدة الحر
استيقظ أدهم على صوت أذان الفجر قام من سريره توضأ وصلى حاول أن ينام لكنه فضل الذهاب لغرفتها للاطمئنان عليها لم يجدها على سريرها فكر للحظة ان تكون خرجت من البيت ولكنه وجدها امامه 
نائمة على الكنبة نادى عليها بصوت هادى:نور يانور قومى علي السرير
ظلت نائمة وبدأت تتحرك حتى انكشف غطاءها عنها ظل ينظر اليها للحظات حتى قام بحملها ووضعها في سريره
استيقظت نور صباحا وجدت نفسها على سرير أدهم وهو يخرج من حمامه 
أدهم: صباح الخير 
نور: صباح النور هو أنا جيت هنا ازاي
تجاهلها أدهم وهو يرتدي ملابسه: أبدا حضرتك كنتي نايمة في الصالة تحت التكييف ولا كإن ليكي اوضة تانية تنامي فيها
نور: اعمل ايه الجو كان حر
أدهم: يبقى تيجى في اوضتك وعلى سريرك يانور مش تنامى في الصالة
وأكمل بغضب:الوضع ده ميرضيش ربنا سمعتينى 
نور:ادهم انت كنت موافق من الاول
أدهم:على ايه انى افضل فى اوضة وانتى فى اوضة احنا بقالنا اسبوعين متجوزين كل ده ماخدتيش عليا ولا مش بتحبيني ومش عاوزاني قوليلي عشان أبقى عارف
نور:ادهم في ايه
أدهم: اسألي نفسك في ايه في غيري في حياتك وكنتي بتضحكي عليا ولا ايه عايز أفهم
نور:ادهم ماكذبتش عليك لو كان فى حد كنت هقولك
أدهم:ده كلام ميدخلش دماغي اللي اعرفه لو كنتي بتحبيني مكنتيش تفضلي كده منعاني منك
نور:ادهم حرام عليك ليه بتقول كده
أدهم: عشان ده ملوش غير معنى واحد إنك خايفة أقرب منك . وجرحها بكلام مفاده خيانتها له .
صفعته على وجهه وهي تبكي:أنا أشرف من أي واحدة إنت كنت تعرفها وأي واحدة كنت كل يوم في حضنها 
امسك بيدها بغضب:انتى بتمدي ايدك عليا يانور ، اللى كنت أعرفهم كانوا وضيعين عارفهم . انتي أنا اتخدعت فيكي ازاي معرفش تقدري تقوليلي لحد دلوقتى مش موافقة إنك تلغي الشرط ليه عارفة ليه لإن وراكى سر مخبياه وخايفة اني اكشفه وأنا على العموم مش هحب اني اقرب منك وعلاقتنا من هنا ورايح هتفضل كده لحد.....
نور:نورلحد ايه
بالغد سوف نعلم جيدا لحد ايه سوف يكمل أدهم حديثه غدا . وإن غدا لناظره لقريب إلى اللقاء
بسم الله الرحمن الرحيم
أهلاً بكم جميعا هيا بنا نغوص في أحداث القصة التي تنتظروها . ولكن بدون أي ضرب ولا أي حاجة متفقين . هيا بنا 
الحلقة الخامسة عشر
نور:نورلحد ايه
ادهم بجدية: لحد مانتطلق 
نور:كويس جدا ممكن من دلوقتى تطلقني وتخلصني 
أدهم:اه عشان أسيبك لحبيب القلب مش كده
نور:ملكش حاجة عندي مش هنتطلق يبقى كل واحد حر في حياته
تحولت حياتهم من سعادة وفرحة الى عند وكبرياء من الطرفين نور جرحهاكلام أدهم كان كبيرا اتهامه لها ، أما أدهم كان يشعر إنها خدعته ويشعر أن هناك شخص آخر في حياتها خصوصا بعد الصور التي أرسلها له يوسف تجمع نور بشخص يدعى أحمد ومن خلف الصور كلمات من نور لأحمد تظهر حبها له ولذلك ترفض ان يقترب منها ظلت حياتهم على هذا المنوال طوال شهر كامل يخرج صباحا ولا يعود إلى البيت إلا في وقت متأخر من الصباح وحينما يعود لا يراها يجدها نائمة في سريرها وسط أوراقها أحيانا كثيرة يشتاق اليها وأن يظل بجوارها لكنه يتراجع في آخر لحظة
كانوا يوما في عملهم كالمعتاد وهو في مكتبه ينظر الى الجميع من خلال الزجاج العازل كان يراقبها جيدا على أمل أن تخطئ او يحدث منها أي شيء يؤكد له أنها على علاقة بشخص آخر كانت نور حزينة أصبحت كالوردة الذابلة إلا عندما رأت شخص افتقدته منذ زمن طويل إنه احمد ابن خالتها وزميلها 
احمد : وحشتيني يابنت الايه
نور:إنت كمان وحشتني اوي يا احمد محتاجلك اوي
احمد : ايه ده في عروسة وشها دبلان كده 
نور بتهكم: ههههه عروسة! 
أحمد : ايه ده بقى هو جوزك مقصر معاكى ولا ايه قوليلى اروح اجيبه من قفاه
نور:اتلم احسنلك تجيب مين
احمد:الله اكبر ده احنا بنخاف عليه اهوو نفسى اعرف مين الجبار ده اللى قدر على قلبك ياقمر
نور:للأسف يا أحمد يظهر إني غلطت في اختياري
أحمد: ليه يانور مش حبيتيه ووفقتي عليه يبقى ليه وأنا عرفك كويس بتدرسي كل حاجة بالملي 
نور:المرة دي مفكرتش ولا حسبت حاجة 
احمد:يبقى حبتيه صح صح اهوو اعترفي
نور:وغلطت انى مشيت وراء قلبي
احمد:امممم طيب ماتعرفيني عليه
نور:اكيد هيحصل بس طمني إنت عليك أخبارك ايه وازي هند وحشتني اوي هتتجوزوا امتى
احمد:الحمد لله مطلعة عيني يانور
نور:ههههه ليه بس كده دي بتحبك يا ولا 
احمد:اه بس دماغها النشفة عاملة زيك بالظبط
نور:هههه تربيتي
احمد:اسم الله على التربية الفاشلة 
نور:همد ايدى عليك
احمد:ايه ده تمدي ايدك على مين اتهبلتي انتي ولا ايه ده أنا أثبتك
نور:ياشيخ روح وانت بوأ على الفاضي
كان مزاحهم باليد كل هذا وأدهم يراقبهم وقد تأكد إنه الشخص الذى ترتبط به ورآه في صورهم 
زاد مزاحهم وهو يشعر بنيران تنهش في عقله وقلبه وجسده وهو يراقب تصرفاتهم حتى وجد أكرم يدخل عليهم
أكرم:حبيبى حبيبي انت فين يا معلم 
عانقه احمد:موجود ياباشا مع إنك باشا على الفاضي
أكرم: طول عمرك لسانك أطول منك فينك يابني مختفي ليه
احمد:لهو انا زيك فاضي مفيش ورايا حاجة طيب انت فاشل انا اعمل زيك ليه
أكرم لنور: نفسي اعرف متحملة غتاتته ده ازاي
نور:اعمل ايه قدري فى الدنيا متعرفش تاخده وتجيب طبق بلاستيك
امسك أكرم بوجه احمد يحركه يمينا ويسارا:ده يدوب طشت معفن ومخروم
احمد: مالك ياامور منك ليها اضربكم انا ولا ايه
امسك بخد نور:انتي عايزة تبعيني ماشى ماشي تربيتي مطمرتش فيكي
نور:اى اى عيب بقى هضربك
دخل ادهم الغرفة فجأة وجد احمد يمسك بخد نور فصرخ فيها:نور
أكرم:اهلا اهلا ادهم باشا 
اعرفك يااحمد باشمهندس ادهم صاحب الشركة وجوز نور
احمد البرنس بتاعنا وقباض الأرواح وكل حاجة وابن خالة نور
احمد:اهلا ياباشمهندس كان نفسي اشوفك من زمان
أدهم:باستهزاء :اه اهلا 
شعر احمد بالاحراج من تصرف ادهم 
ادهم:نور تعالي عايزك
خرج من المكتب تبعته نور بعد ذلك وظل احمد مع اكرم
احمد:بماانك جاسوس الشلة ماتعرفنى نور عاملة ايه مع جوزها واتجوزوا ازي
اما فى مكتب ادهم اعطى لنور اوراق بها مجموعة اخطاء
أدهم:تقدري تقوليلي ايه الأخطاء دي كلها دي هتبقى خسارة كبيرة عليا لو اشتغلنا بالسعر ده
امسكت نور بالأوراق ونظرت اليها قليلا: ايه الغلط اللى في الورق
أدهم:الغلط في أسعار الرمل والأسمنت يا مدام الأسعار اختلفت عن الإسبوع اللى فات بزيادة يبقى لما نشتغل بالسعر ده يبقى خسارة ولا ايه
نور:خلاص انا هاظبط الأوراق واجبهالك تاني
أدهم: آه وياريت بلاش المسخرة اللى شغالة في مكتبك دي مع ابن خالتك اعملي احترام حتى لجوزك اودام الناس على الأقل
نور بعند:انا معملتش حاجة غلط ثم انت متعرفش احمد غالي عليا ازاي
قام ادهم غاضبا وامسك بذراعها:احترمى نفسك ايه غالى عليكى 
نزعت يدها بالقوة:وانت مالك بيا مش عايز تطلقني خلاص ملكش حاجة عندي
أدهم:ده بعينك أنا هسيبك كده أهو لا طايلة سمة ولا أرض ومش بعيد أتجوز واحدة تهنيني وما تحبش واحد غيري وتضحك عليا وتفهمني اني الحب الأول والأخير
نور:وانا مالى ماتتجوز ولا تعمل اللى انت عايزه انا اصلا معدتش عاوزاك وهأتطلق منك غصب عنك لو مكنش بالذوق هيبقى بالقانون
أدهم:والله لو عملتي ايه ما هسيبك يانور ولو على جثتي
ضحكت نور بشدة:عارف ليه لأنك بتحبني وبتموت فيا كمان بس أنا بقى اللى مش عاوزاك يا أدهم
خرجت وتركته غاضبا ثائرا وصلت الى مكتبها حزينة 
احمد : ايه الجميل ماله
نور: لا أبدا مفيش .... احمد أنا مخنوقة وعايزة أخرج من هنا تيجي
أحمد: اجي مجيش ليه قولتي لأدهم
نور: أحمد هتيجي معايا ولا أنزل لوحدي
احمد:خلاص خلاص يلا بينا
رآهم أدهم وهم يغادرون ظن ان كلام يوسف والصورة صحيحين ، وإنهم ذاهبون إلى مكان وحدهم بعيدا عن الناس ارتدى جاكت بدلته ونزل ورائهم سريعا رآها تركب سيارة احمد انطلق خلفهم وجدهم يقفون أمام احد الكافيهات نزلوا نزل وراهم جلسوا على منضدة ظل يراقبهم ليرى او يسمع منهم أي تصرف ظلوا يتحدثون ونور يبدو عليها الحزن الشديد 
احمد:نور كل اللى عملتيه ده غلط
نور:ليه يااحمد غلطت لما حبيته وصدقته 
احمد:لا غلطتى لما فرضتى عليه شرطك
نور:ايوه بس هو وافق وكمان هي توصل إنه يتهمنى اني أعرف حد تاني
احمد:ماهو انتى اللى اكدت شكوكه برفضك ده وانا عارفك وعارف دماغك زى الحجر ليه متتفهموش وتتكلموا بالراحة
نور:بعد ايه بعد مايقولى نتطلق والنهاردة يقولى هتجوز عليكى واسيبك لا طايلة سما ولا ارض لايااحمد انا مش ملك حد ومحدش مهما كان هيكسرنى انا هأتطلق واللي يحصل يحصل
احمد:انتي أتجننتي طلاق ايه إنتي يدوب بقالك شهر ونص جواز تتطلقي ازاي وأبوكي اللى عنده القلب وممكن يجراله حاجة لو سمع حاجة زي كده
نور:يعنى اعمل ايه أرضى على نفسى لما يتجوز واحدة تانية لا يا أحمد مهما كنت بحبه مش هرضى
احمد:يابت انتى مجنونة مهما كان مش هرضى ان حد يزعلك ولا يأذيكي 
ووضع يده على يدها:عايزك تتطمنى طول ما أنا جنبك متخافيش
جاءه صوت بجانبه:اه صحيح لازم تتطمني وهو جنبك
رفعوا رأسهم وجدوا أدهم واقفا أمامهم ثم أتكء على المنضدة:تعرفى انكم لايقين على بعض اوي بس مش كنتي تعرفيني على الباشا يمكن كنت ساعدتكم تتجوزوا
نظروا الى بعضهم بدهشة حتى نطق احمد:أستاذ ادهم انت مش فاهم حاجة
أدهم: لا انا كنت مش فاهم دلوقتى فهمت ومش عايز اسمع صوتك بدل مااخلص عليك
ثم نظر الى نور:وانتي يامدام تقومي تمشي من هنا بدل ما أمد ايدي عليكي اودام العالم دي كلها 
قامت نور من مكانها:ومين قالك إني عايزة افضل معاك في مكان واحد
خرجت وتركتهم حتى قال احمد: صدقني انت مش فاهم حاجة نور تبقى
ادهم مقاطعا:تبقى خاينة عرفت تبقى ايه
احمد بغضب:لا مش خاينة نور مش خاينة
عاد ادهم الى البيت صعد الى شقته ولكن خديجة اوقفته
خديجة:ادهم في ايه مالك ونور مالها
ادهم:مفيش يا أمي مفيش
خديجة: مفيش ازاي مراتك راجعة تعيط وانت جاي وشك مقلوب كل ده ومفيش
صرخ ادهم بها:قلت مفيش حاجة سيبيني بقى
صعد وتركها فى حيرة من امرها وداليا تقف خلفها بشماتة:تلاقيه زعلته وحرقت دمه 
نظرت اليها :ملكيش دعوة انتي ياداليا
صعد ادهم الى البيت وجد نور تلم ملابسها فى شنطتها وتستعد للرحيل دخل عليها فجاة وبعنف امسكها من شعرها
إنتي بتضحكي عليا انا يانور ليه قولتلك لو في حد غيري قوليلي عملتي كده ليه ليه صورك معاه عندي ياهانم 
نزعت شعرها من يده وهي تصرخ به:حرام عليك حرام عليك إنت مش عايز تفهم ليه أنا خلاص مش عاوزك مش هعيش معاك تانى مش إنت شايف اني بحب غيرك خلاص طلقني وريحني وصور ايه اللى عندك انت متعرفش احمد ده يبقى مين
ادهم: ومش عاوز اعرف اكفاية خيانتك أطلقك اه هطلقك بس مش قبل ما اكسر عينك واذلك يانور
حاول التعدي عليها بالضرب 
ادهم:لا حرام عليك لا ياادهم ابوس ايدك لا
ادهم:مش هسيبك يانور مش هسيبك
نور:لايادهم لا
استطاعت أخيرا بعد مقاومة شديدة أن تغرس اظافرها في كتفه جعلته يتراجع عن التعدي عليها للحظات وقفت تلملم ملابسها وهي تصرخ به :ليه ياادهم ليه عملت فيك ايه هي دي الدنيا اللى وعدتني بيها هي دي حياتي معاك
ادهم:حياة ايه اللى بتتكلمى عنها حياة مع واحدة خاينة
صرخت به:انا مش خاينة انااشرف منك وعمرى ماكنت خاينة
صفعها على وجهها :اثبتى لو انتي أشرف مني اثبتي
نور :مش محتاجة أثبتلك لأنك معدتش تهمني خلاص أنا بأكرهك بكرهك 
تركها وغادر وهي تبكي بحرقة 
دخل حمامه والقى بجسده تحت الماء وادمعت عينه وهو يتذكرما فعله بها وما اتهمها به مرت اكثر من ساعة وهو فى غرفته لم يسمع صوتها لم يهتم بها الا عندما سمع دقات على باب شقتهم
ادهم:ماما تعالي
خديجة:في ايه أدهم مالكم في ايه نور فين
ادهم:معرفش اهى عندك
خديجة:عملت فيها ايه
ادهم:عملت معملتش حاجة لانها متلزمنيش خلاص 
خديجة :يعني ايه متلزمكش ليه عملت ايه لده كله
أدهم: بنت أخوكي تعرف راجل غيري يا أمي
خديجة: اخرس انت بتقول ايه مش نور اللى يتقال عليها كده
أدهم: ضحكت عليا ووهمتني إنها بتحبني.
خديجة:لالا كلام ميدخلش دماغي هي فين ..... نور يانور
ذهبت الى غرفتها دقت بابها كثيرا لم ترد فتحت الباب وجدته مفتوحا وجدتها نائمة اقتربت منها:كده يانور الواد ده عمل فيكى ايه نور يانور ... يخص عليكى مش بترد على عمتو ليه 
لم تجد منها رد التفت الى الجهة الاخرى وجدت دماء بجوار نور على السرير بشكل كبير
صرخت خديجة:نور نور ادهم الحقني
جرى ادهم عليها بسرعة في ايه
خديجة وهي تبكي وتصرخ به نور ماتت ياادهم.
وبكل الحزن ننتظر للغد ولمعرفة ماذا سوف يحدث وسر علاقة نور وأحمد . إلى اللقاء.
بسم الله الرحمن الرحيم
متابعونا الأعزاء هيا تقولون أكيد القصة القصة هذا هو الرجاء صحيح؟ هيا بنا . القصة مليءة بالألغاز اليوم . ماذا سيحدث لنور . وماذا سيفعل أدهم ومن أحمد بالضبط وما صلته وهل اتهامات يوسف حقيقية أم تزوير. 
الحلقة السادسة عشر
صرخت خديجة:نور نور أدهم الحقني 
جرى أدهم عليها بسرعة في ايه
خديجة وهي تبكي وتصرخ به نور ماتت يا أدهم موتت نفسها لم يشعر بنفسه إلا وهو يمسك بنور يحتضنها ويبكى
نور ردي عليا ليه يانور ليه حرام عليكي ليه ليه
خديجة:بسرعة يا أدهم إطلب الإسعاف بسرعة 
أمسك هاتفه بسرعة يطلب الإسعاف وهو مازال يحتضنها ويبكي
نور ردي عليا حقك عليا سامحيني
وصلت الإسعاف ونقلت نور الى المستشفى وأدهم ممسك بيدها وهو يبكي بشدة تم نقلها الى غرفة العمليات وبعد مدة خرج اليهم الطبيب : يا جماعة دي محتاجة نقل دم بسرعة
أدهم:طيب فصيلتها ايه
الطبيب: a موجب بسرعة
جرى أدهم بسرعة للبحث عن دم بنفس الفصيلة ولكنه لم يجد كاد ان يبكي وهو لا يعرف كيف يتصرف خاف أن تضيع منه لم يجد أمامه إلا أكرم اتصل به ليبحث عن أي احد بنفس الفصيلة
كان أكرم يجلس مع أحمد في أحدى الكافيهات حين رن هاتفه
أكرم:ايه ده ده أدهم
أحمد:خير رد بسرعة
رد أكرم على هاتفه:الووو ادهم باشا اخبارك 
أدهم: أكرم إنت فصيلة دمك ايه
أكرم:ايه ليه في ايه 
أدهم: رد عليا بسرعة
أكرم: a b في حاجة طمنني
أدهم:نور في المستشفى ومحتاجة نقل دم وفصيلتها a موجب ومش لاقي دم تعرف حد نفس الفصيلة 
سكت أكرم كأنه تذكر شيئا:ايوه ايوه لقيت قولي إنت في مستشفى ايه
أغلق أكرم الاتصال ونظر الى احمد الذى يجلس امامه متوترا خائفا
احمد:في ايه يا أكرم نور مالها
أكرم: قوم معايا بسرعة إنت مش نفس الفصيلة قوم معايا نور في خطر 
كان أدهم يجري في كل مكان يبحث عن نفس الفصيلة ولكنه لم يجد إلا كيس واحد لا يفي بالغرض أعطاه للطبيب الذي أكد له أن حالتها خطيرة وتحتاج نقل دم بسرعة وما هي إلا لحظات وحضر أكرم وأحمد 
أكرم:أدهم نور مالها
أدهم وهو يبكي: نور تعبانة اوي ومش لاقى فصيلة دمها
أكرم:لالا لقيت احمد نفس الفصيلة 
نظر اليه وهو يريد الفتك به فمن وجهة نظره إنه السبب لكل ما جرى
ذهب احمد مع الطبيب لتتم عملية نقل الدم لنور
بعد حوالي ساعة خرجوا من غرفة نور
الطبيب:الحمد لله نقلنا الدم وبإذن الله هتفوق 
فخر الدين:طيب ياابني طمنا ده حصل ليه
الطبيب:يظهر ياحاج إنها بتمر بحالة نفسية صعبة خلتها تقطع شرايين إيدها بالمشرط بس الحمد لله ربنا ستر وياريت بعد كده تاخدوا بالكم منها لأن الواضح كمان إنها مانعة الأكل من مدة وده اللى تعبها اكتر عن اذنكم
نظروا جميعا الى أدهم بعيون متهمة له بما حدث لنور
فخر الدين لأحمد: إحنا مش عارفين نشكرك ازاي يابني
احمد:على ايه ياعمي نور دي أختي 
واتجه بنظره لأدهم الذي نظر اليه عندما سمع كلمته الأخيرة
أكرم:ايوه يا سيدي ما إنتوا دمكم واحد
أدهم:يعني ايه دمهم واحد
أحمد بتحدي: يعني أنا ونور..... إخوات في الرضاعة يااستاذ ادهم اصل نور اكبر منى بشهر واحد بس 
أدهم:اختك ازاي
احمد: زى الناس اختى فى الرضاعة مش غريبة ولا حاجة 
ظل ادهم مندهشا مما سمعه وهو يتذكر الصور التى ارسلها يوسف وتجمعهم مع بعضهم
نظرت اليه خديجة وشعرت بصدمته جاءت رودينا بصحبة زوجها اشرف للاطمئنان على نور
رودينا:ايه ياماما نور عاملة ايه
خديجة:ادعيلها يابنتي ادعيلها
جلست بجوار أدهم ولاول مرة فى حياتهم ترى دموعه :بتعيط ليه دلوقتى مش انت اللى عملت فيها كده
ارجع راسه للخلف :كفاية حرام عليكى كفاية النار اللى جوايا
رودينا:امسك الورقة دى نور كتبتها وسبتها جنب صورتك على الكومود
امسك الورقة :ايه دى
رودينا :افتحها واقرأها وهتعرف فيها ايه
بدأ أدهم يقرأ الرسالة التي تركتها له نور
حبيبي أدهم يمكن دي أول مرة أقولك فيها حبيبي وللأسف هتكون اخر مرة كان نفسى 
أفضل جنبك حبيبتك طول العمر بس انت جرحتني اوي شكيت فيا ويعلم ربنا
إنك أول واخر حب فى حياتى لا عمرى حبيبت قبلك ولا نصيبى احب بعدك 
أكيد بتقرأ الرسالة دي وانا بين أيد ربنا أنا عارفة إن اللي هعمله حرام بس غصب عني 
احساس الظلم والافتراء ومنك إنت كان صعب اوي وخوفي على بابا يجراله حاجة بطلاقى 
منك هيكون كسرة ليه 
ادهم انا بحبك اوى لدرجة انى مشوفتش حاجة فى الدنيا غيرك انت وانا فعلا كنت هتنازل عن شرطي
الأول بس يظهر انه مفيش رجوع وان اوان الرحيل سامحنى لو كنت زعلتك منى وفى النهاية بحبك ياادهم
ما أن انتهى ادهم من قراءة الرسالة حتى فاضت عينيه بالدمع وبغزارة حتى حاول كتم انفاسه حتى لايشعر به احد لكن رودينا كانت تراه وتشعر به فقد قرأت الرسالة قبله ذهبت اليه وامسكت بيده 
رودي:ادهم انسى اللى فات وادعيلها ربنا يشفيها وترجعلك تاني
أسند راسه للخلف :ياريتنى كنت اتكلمت معاها وفهمت منها ياريتنى 
رودي: معدش ينفع الندم ربنا يقومها بالسلامة وتقدر تتكلم معاها وتطمنها بقربك منها 
أدهم:تفتكرى ممكن 
رودى:اكيد دى بتحبك اوى واكيد قلبها مش هيطوعها تبعد عنك بس ايه اللى وصلكم لكده انتوا كنتم كويسين ليه ده كله ايه اللى يوصلها لدرجة الانتحار
أدهم:واحد منه لله كان عايز يتجوزها ورفضته فضل يضايق فيها وعملت معاه مشاكل كتير لحد من مدة لقيته بعتلي صورها مع واحد ومكتوب كلام على ضهر الصورة يؤكدلي ان كان في بينهم حاجة ودلوقتى عرفت إن الواحد ده يبقى احمد أخوها في الرضاعة وانا كنت أعمى وغبي قالتلي إنت متعرفش ده مين مسمعتهاش وكنت......
رودى:ليه كده ياادهم ليه الشيطان ده اللى بعتلك الصور عايز يفرقكم وانت ساعدته بتصرفاتك وشكك فيها
قاطعهم خروج الطبيب:مين ادهم ياجماعة
ادهم بسرعة :انا فى حاجة
الطبيب:ايوه اصل المدام فاقت وبتنادى اسمك
لم يعطي الطبيب فرصة لإكمال حديثه دخل غرفتها وجدها نائمة تنادي باسمه اقترب منها وجلس بجوارها
نور حبيبتي انتى سمعانى انا ادهم يانور حبيبك سامحينى يانور حقك عليا بس فوقى وطمنينى عليكى ياحبيبتى نور أنا مليش غيرك قومي يانور ونوري دنيتي تاني ياحبيبتي نور سمعاني
بدأت تفيق شيئا فشيء وهي مازالت تتحدث باسمه وما أن فتحت عينيها ووجدته بجوارها تذكرت كل مافعله معها صرخت به:لاياادهم لا مش عايزة أموت ابعد عني
أدهم:حبيبتي بعد الشر عنك انتى كويسة اهوو
نور: لا إبعد عنى مش عايزاك وبدأت تصرخ بشدة حتى دخل اليها احمد:ايه في ايه 
نور: احمد الحقني عايز يقتلني زي ضحى الحقني يا أحمد 
نظر أحمد الى أدهم الذى لا يعي شيئا من حديثها ومن هي ضحى التى ذكرت اسمها
أحمد: أدهم خليك برة دلوقتي لوسمحت
أدهم:طيب افهم في ايه
احمد : بعدين خليك بره 
خرج ادهم وتركهم ودخل اليها الطبيب يعطيها حقنة مهدئة وبعدها خرج احمد الى ادهم الذي وقف سريعا
طمني يا أحمد نور عاملة ايه
احمد:تعالى نتكلم بعيد
ذهبوا بعيدا عن الموجودين أدهم: فى ايه يا احمد ومين ضحى دي
احمد :ادهم انت حاولت تضرب نور؟
ادهم:انت مين قالك؟
احمد:مش مهم المهم ان ده حصل مظبوط
ادهم:ايوه بس ربنا ستر انا مقربتش منها بس مين ضحى؟
احمد بعيون دامعة: ضحى كانت حبيبتي وحياتي كلها هي ونور أتولدوا في يوم واحد كانوا دايما مع بعض ميفترقوش إلا ساعة النوم كانوا على طول سوا كانوا عاملين زي التوأم أنا وضحى كنا بنحب بعض وكنا هنتجوز هي دخلت كلية الهندسة مع نور من حبهم في بعض كانوا درجاتهم واحدة وفي يوم جم حكولي على مجموعة شباب بيضايقوهم في الشارع خدت ناس وروحت اتخانق معاهم بس هما للأسف اخدوا تارهم مني بحاجة غالية اوي 
يوم كانو رايحين الجامعة بس نور تعبت وضحى قالت تروح تحضر المحاضرات وتيجي تذاكر مع نور كانوا مستنينها كانوا فكرين نور معاها خطفوها ........ وضربوها وأذوها 
ادمعت عينه بشدة:وماتت بنزيف حاد وكان ممكن نور تكون معاها بس ربنا ستر وقتها نور تعبت اوى ودخلت فى غيبوبة اكتر من شهرين من حزنها ومرجعتش لطبيعتها غير بعدها بحوالى سنتين وانا كنت تقريبا انهرت بعد اللى حصل وكنت هموت نفسى بس ادينى اهوو اودامك لسه عايش
ادهم:يعنى ده سبب خوفها ورفضها والي خلاها تقترح الشرط ده 
أحمد:ايوه واللى انت عملته أكدلها الفكرة اللي في دماغها 
أدهم:طيب اعمل ايه وارجعها تاني
احمد:هتاخد وقت بس بلاش تزهق بسرعة .... اه على فكرة انا طلبت خالتى وعمو مختار وقولتلهم ان نور اتعورت من لوح زجاج عشان يبقى الكلام واحد
حضر مختار وأمل الى نور دخلوا سريعا الى غرفة نور 
مختار:نور حبيبتى مالك كده تخضينى عليكى
دخل احمد بسرعة والقى عليهم السلام:شفت بنتك حد قالها تشيل ازاز وتعور نفسها
نظر مختار الى نور:الكلام ده مظبوط يانور شلتى ازاز ولا انتى اللى عملتى فى نفسك كده
نظرت الى احمد :ايوه يابابا الازاز هو اللى عور ايدي
القت نفسها فى احضانه بسرعة:بابا عايزة اروح معاك 
أمل:ياحبيبتى ماانتي هتيجي معانا اومال هنسيبك في الحالة دي
نظر اليها مختار وإلى أدهم الذى دخل :هتيجى معانا يومين تلاتة لحد ماايدك تروق وبعدين ترجعى بيت جوزك ولا ايه ياادهم
أدهم:انا مستغناش عنها ابدا بس برضه راحتها تهمنى يومين تلاتة لحد ما تقدر تقف على رجليها
نور: لايابابا اقعد براحتي
مختار:معنديش بنات تخرج بره بيت جوزها يانور
نور:بس يابابا
مختار:مفيش بس يومين تلاتة تستريحي وترجعي بيتك تاني
ادهم:خلاص ياخالو هسيبها اسبوع لحد اعصابها ماتهدى وترجع تانى 
ولا ايه يانور
نظرت اليه ولم تتحدث 
مختار:اذا كان كده يبقى انت كمان تيجى تقعد مع مراتك اليومين دول هاا قلت ايه
غمز له احمد بالموافقة ادهم:خلاص ياخالى انا موافق 
مختار:خلاص تروح تجيب حاجتك ونروح البيت على طول اوضة نور جاهزة ليكم انتوا الاتنين 
انتهت بدون تشويق ولكن هناك القادم . إلى اللقاء
بسم الله الرحمن الرحيم
متابعوا القصة أعلم جيدا أنكم تشتاقو للإثارة للمتعة للتشويق للغموض في القصة . سوف تدور حلقتنا حول أدهم ونور ومفاجأة مدوية لأدهم مجددا وتحالف القوى الباغضة عليه هيا بنا الآن للقصة 
الحلقة السابعة عشر
بدأت حالة نور تستقر وأدهم مازال بجوارها رغم رفضها وجوده والقرب منها إلا إنه لم يستطيع البعد عنها كان دائما بجوارها في المستشفي لا يفارقها على الرغم من محاولاتها تجاهله إلا إن بداخلها حب واشتياق له كانت يوما تجلس بمفردها بعدما تركتها أمل لتجهيز غرفتها في المنزل هي وأدهم دخل عليها وجدها بمفردها 
أدهم: حبيبتي عأملة ايه النهاردا
نظرت اليه ثم التفت الى الجهة الأخرى
أدهم:طيب والله مينفع كده ابدا يرضيكى حبيبك يجى هنا كل يوم ومترديش تتكلمى معاه لا والله انا كده زعلان
نور:ولا على ايه متزعلش اتفضل روح لواحدةتانية متزعلكش ولاتخونك زيي
أدهم:نور كفاية كده انا غلطت اه بس والله ندمان ومستعد لأي حاجة تطلبيها مني مهما كانت بس ترجعيلي يانور ترجعي حبيبتي ومراتي وكل دنيتي
نور: مفيش حاجة ممكن تخليني أسامحك يا أدهم اللي عملته معايا كان صعب اوي وصعب أي حد في مكاني يسامح عليه
أمسك بيدها يقبلها:نور أنا كنت أعمى مش شايف أنا بعمل ايه غيرتى عليكي كانت عميانى اول ما شوفت الصور مقدرتش اتحكم في أعصابي والشيطان صورلي حاجات صعبة اوي
نور:اه يوسف برضو صدقته ومفكرتش حتى تيجى تسألني لا اتصرفت من نفسك وشكيت فيا بس على العموم خلاص أنا ميهمنيش أنا وأنت لازم نتطلق
جلس بجوارها فجأة وأمسك بيدها وضمها بذراعيه:لا يانور طلاق لا وإوعي مهما يحصل بينا تقولى الكلمة دى تاني
حاولت ابعاده عنه لكنه رفض:متحاوليش انا مرتاح كده مبسوط
نور:بس أنا مش مبسوطة وليه مفيش طلاق مش أنا خاينة وإنت هتتجوز واحدة غيري تهنيك
أدهم:مش عايز حاجة ولا عايز أفكر حتى في واحدة غيرك أنا غلطان واللي تأمري بيه أنا موافق عليه بس بالله عليكي اوعي تجيبي سيرة الطلاق ده لاى مستحيل أطلقك لو بقى آخر يوم في عمري
نور:حرام عليك بتعذبني ليه ...... ثم أنا اصلا مش بحبك ومش عايزاك
ضحك أدهم بشدة وأعطاها الرسالة التي كتبتها قبل محاولاتها الانتحار
ايه دى بقى مش كلامك ورسالتك ليا معناها ايه ايه غير انك بتحبيني وبتموتي فيا كمان
نور:لا إنت بتحلم ده كلام في ساعة كده وخلاص
اقترب منها مجددا:بس كلام طالع من القلب ويوصل للقلب ياروح قلبي
ارتبكت نور وحاولت الابتعاد إلا إنه رفض وظل يضمها بذراعيه
ثم أنا وانتي هنروح نقعد في شقة خالى يعنى يومين لحد ماتستريحى ونرجع تانى بيتنا
نور:لا مش عايزا أرجع وافتكر اللى جرالي هناك
أدهم:خلاص ولا يهمك انا هغير كل حاجة في الشقة ونقعد انا وانتى في اى شقة تانية اجرها لحد ماتحبى ترجعى بيتك تانى وتنوريه
نور:ياسلام معقول التغيير ده كله
أدهم:نور اقسملك بالله انتى ماتعرفي انا بحبك ازاى ولا مجنون بيكى ازاى وهو ده سبب عصبيتى وغيرتى عليكى يا حبيبتي نار كانت بتاكل في عقلى وقلبى وانا بتخييل انك ممكن تكونى حبيتى غيرى احساس صعب اوي يانور 
نور:ياسلام وانا مش صعب عليا ماانا كنت بشوفك مع الست جيلان دى وانت كنت سايق فيها على الاخر
ضحك أدهم بشدة:لا بقى دى غيرة ولاايه
نور:غيرة ايه ليه يعني
أدهم:عشان الحب اللى شايفه في عينك يانور بيقول كده واكتر من كده كمان
نور:لالا بلاش تتغر اوي كده
قاطع حديثهم دخول أمل ومختار الذى فرح عندما رآهم كذلك
مختار:هاا يانور عأملة ايه دلوقتى يابنتي
نور:بخير يابابا الحمد لله كويسة
أمل :طيب يلا قومى غيرى هدومك عشان نمشي
مختار:طيب اروح انا اشوف الحساب وارجع
أدهم:ايه ياخالى هو ابن اختك مش راجل ولاايه الحساب مدفوع مش مراتي ولا ايه 
ونظر الى نور
مختار:خلاص ياابن اختى تعالى نستناهم بره لحد نور ماتغير هدومها
اقترب منها كانها يحادثها بشيء :على فكرة هتوحشيني وقبل خدها أمامهم 
شعرت بخجل كبير لدرجة ان وجهها احمر بشدة من فعلته
مختار:يلا ياسى روميومش وقته
أدهم:ايه ياعم مراتي وبقولها كلمة سر
مختار:طيب يلا يااخويا قال كلمة سر قال يلا يااستاذ
تركوا نور تبدل ملابسها وتتستعد للرحيل انتهت من تجهيز اغراضها وخرجت لهم امسك أدهم يدها بعد محاولات منها تركه لكنه لم يسمح لها
نزلوا جميعا فأشار أدهم الى سيارته:خالى انا هاخد نور واحصلكم 
مختار:طيب خلاص بس متتاخروش
حاولت نور ان تعترض نظر اليها أدهم:لامتخافش ياخالى مفيش تاخير باذن الله
استقل كل منهم سيارته ونور بجوار أدهم:طيب كلمينى قولى اى حاجة
نور:هقول ايه 
أدهم:نور عشان خاطرى ادينى فرصة تانية نبدا فيها من جديد ياحبيبتي وتسامحينى على اى غلط عملتها معاكى واوعدك انك مش هتشوفي مني اى حاجة تزعلك الا طبعا لو كنتى اللى غلطانة
نور:أدهم الموضوع مش سهل وصعب اوي انسى اللى كنت عايز تعمله معايا
أدهم:عندك حق انا اللى غلطان بس شيطان يانور واعوذ بالله من الشيطان 
نور:والمطلوب ايه دلوقتى
أدهم:نرجع تانى ياحبيبتي مش هقولك البيت لا انا هغير كل حاجة في البيت عشان ترجعى مرتاحة ولو عايزة نعيش بره اشترى شقة ونبعد معنديش مانع المهم نكون سوا
نور:لا مش للدرجة دى ممكن ارجع بس مش دلوقتى مش هرجع غير لما احس انى عايزة ارجع
أدهم:خلاص هقعد معاكى عند خالى يرضيكى اكسفه
نور:لاوعلى ايه
وصلوا الى البيت ودخلو الغرفة التي اعدت لهم خصيصا جاء أدهم من خلفها:اللهي يباركلى فيكى يامرات خالى ياحلوة انتي حاسة بيا
نور:نعم حاسة بايه
أدهم:انى عايز اكون معاكى في اوضة واحدة
جاءت أمل :ايه يا أدهم الاوضة عجبتك على فكرة في هنا حمام عشان تبقى براحتك
أدهم:ربنا يخليكى ليا يا أمولتي
ضحكت أمل :خلاص يلا غيروا هدومكم عشان تتغدوا يلا بسرعة
أدهم: يلا هنتغدى مع بعض 
نور: لا لا مشش عاوزا
أدهم:خلاص ياعم الحاج اللى يرضيك انت
نور:ايه عم الحاج دى شايفنى راجل اودامك
اقترب منها:انا شايف اودامى ست البنات ياغالية
ارتبكت نور واحمر وجهها:طيب ابعد كده خلينى اغير هدومي
ضحك بشدة:طيب انا هغير هدومى واستناكى بره متتاخريش
في مكان آخر كان يوسف يجلس وسط نزواته ناسيا عذاب ربه وكل شيء دق بابه فجأة قال رفقاء السوء :انت مستنى حد
يوسف:لا هيكون مين أمي مسافرة ادخلوا جوه
قام يوسف وفتح الباب وجد أمامه رجل في حوالي الأربعين من عمره ومعه رجل آخر يكبره بقليل
يوسف:افندم اى خدمة
الرجل:انت يوسف حجاج
يوسف:ايوه انتم مين
الرجل :انا مروان الشناوي وجايلك في مصلحة
يوسف:مصلحة ايه
الرجل الآخر كان رشاد مساعد مروان:طيب ندخل اول وبعدين نتكلم
يوسف:مش قبل مااعرف انتوا مين وعايزين ايه
مروان:جايلك في حاجة تخص أدهم فخر الدين
نلتقي بالغد حتى نعلم ماذا سوف يدبر مروان لأدهم عبر يوسف مجددا إلى اللقاء,
هيا بنا ننطلق والحلقة الجديدة 
الحلقة الثامنة عشر
مروان:جايلك في حاجة تخص أدهم فخر الدين
يوسف بغضب:أدهم وإنتوا بقى عايزين ايه
مروان:أنا عايز مصلحتك زي ما إنت ليك تار عنده أنا بردو عايز اخلص منه
يوسف:اذاكان كده اتفضل 
دخل مروان ورشاد ليجدوا رفقاء يوسف الذين حاولوا إلابتعاد.
مروان:أنا مش هعطلك يظهر انك مش فاضي ندخل في الموضوع على طول أنا عارف ان أدهم خطف منك نور اللى إنت كنت بتحبها وعملت كل البدع عشان تتجوزك ورفضت وجه أدهم
وخدها منك مظبوط
يوسف:ايوه مظبوط بس تعرف كل ده منين
ابتسم مروان بخبث:أنا أعرف كل حاجة وأي حاجة عايزأعرفها المهم ان أنا ممكن اساعدك ترجع نور
يوسف:تقصد ايه
مروان:تعرف ان نور حاولت تنتحر ولحقوها
يوسف بخضة:ايه بتقول ايه نور مالها جرالها ايه
مروان:إهدي إهدي هي كويسة دلوقتى واعتقد انه بسبب أدهم عشان كده إنت لازم تقرب من نور تانى وتخليها تحبك وتنسى أدهم ده نهائى
يوسف بحذر:وإنت هتستفيد ايه
مروان:هستفاد ان أدهم هيتلبخ في نور ويبعد شوية عن القرية السياحية اللى عايز ينافسني فيها
يوسف:اه ه ه قول كده بقى
مروان:عشان كده أنا جيت احط ايدي في ايدك نوقفه ونخليه عبرة لأي حد
يوسف:وأنا موافق
مروان:خلاص وعشان اثبتلك حسن نيتى نور موجودة دلوقتى في بيتهم بعد ماخرجت من المستشفي يعني الموضوع ممكن يكون سهل انك ترجع العلاقات القديمة حتى بمكالمة تيلفون
نسجلها نعمل بيها أي مصلحة نخليهم يوقعوا في بعض وأنا تاخد نور وأنا اكسره واخليه يخسر كل حاجة اه وعلى فكرة أدهم معاها هناك يعني مش بيسبها غير وهو في الشغل
ودي فرصتك
يوسف:حلو اوي كده سيب الباقى عليا اتفقنا ..
مروان:اتفقنا
حاول أدهم خلال المدة التي يقضيها معهم ان يتقرب إلى نور اكثر حتى تسامحه وتعود اليه وإلى بيتها الذى قام بتغيير كل شيء فيه حتى لاتعود اليه ومعها ذكريات ماحدث
قبل ذلك كان يذهب إلى عمله ويعود إلى نور لاينكر انه يشعر بالراحة في بيت خاله إلا إنه رجل ويحب إلإستقرار ويريد العودة إلى بيته ومعه زوجته استيقظت نور صباحا
على صوت هاتفها وجدت رقم غريب لا تعرفه لم ترد عليه
استيقظ أدهم على صوت الهاتف:صباح الخير يا حبيبتي
نور:صباح النور معلش الموبيل قلقك
أدهم:لإلا أنا كده كده كنت صاحى ورايا مشاوير كتير النهاردة ..... بس مين اللى بيطلبك بدري كده
نور:مش عارفة رقم غريب محبتش أرد
أدهم:ماشي اقوم أنا بقى اخد دش وانزل على طول
دخل إلى الحمام ليستحم ويتوضء للصلاة شعرت نور انه زوجها الذى له حقوق عليها حتى اعداد إلإفطار له شيء بسيط ولكنه يفرق كثيرا 
خرجت من غرفتها وذهبت للمطبخ تجهز له إلإفطار خرج من الحمام لم يجدها أدى صلاته وجدها تدخل الغرفة
نور:حرما
أدهم:جمعا ان شاء الله 
نور:يلا عشان تفطر
أدهم:ايه الرضى ده أمل صحت ولا ايه
نور:ليه وهو أنا مش عجباك ولاايه ياباشمهندس
اقترب منها وقبل يدها:ده إنتى تعجبى الباشا
نور:طيب يلا ياباشا عشان تفطر قبل ماتنزل 
كادت ان تخرج امسك بيدها:نور مش ناوية نرجع بيتنا أنا نفسى نكون مع بعض لوحدنا في بيتنا
نور:شوية كده ياأدهم أنا عارفة انك ممكن تكون مضايق هنا بس صدقني أنا مش قادرة ارجع البيت دلوقتى 
أدهم:وأنا اللى يهمنى راحتك نفطر بقى
ابتسمت :يلا يا حبيبي
اغلق الباب فجأة:إنتي قلتي ايه
ارتبكت نور بشدة:بقول يلا نفطر
أدهم:يا ايه
نور:أدهم خلاص بقى
أدهم:والله ماهنخرج من هنا غير لماتردي عليا يا ايه
نور:اأدهم مينفعش هتتأخر على مشوارك
أدهم:ولا يفرق معايا قولي بقى
أخفت وجهها عنه:أدهم خلاص بقى
التف اليها:والله العظيم ما هنتحرك من هنا غير لما اسمعها غتاتة بقى هااا هتقولي ولا نبات هنا
نور:بحبك ياأدهم
قالتها وخرجت بسرعة وهو يقف مذهولا يداعب شعره بقوة كانه في حلم خرج خلفها لكنه وجد مختار امامه 
مختار:صباح الخيرياأدهم هاا نازل
أدهم وهو ينظر اليها :هااا اه يا خإلي صباح الخير
مختار:هااا مالك ياابنى في ايه
أدهم وكأنه شاردا:لاياخالو مفيش حاجة معلش دماغى مشغولة شوية مش هتفطر
مختار:هتوضا واصلى واحصلك
أدهم:ماشي براحتك خالص
نظر مختار إلى نور وإلى أدهم مرة اخرى:عليا النعمة إنت اتهبلت أنا رايح اصلي احسن
دخلت نور المطبخ لتعد له الشأي دخل خلفها:يعني ينفع تقولي كلمة حلوة زي دي على الصبح وتهربى كده
نور:أدهم مينفعش كده حد يشوفنا
أدهم:ايه بس بنعمل حاجة غلط واحد بيحب في مراته حلاله فيها ايه
نور:مينفعش ياأدهم سيبنى بقى
سمعوا صوت أمل تنادي على مازن ومريم :عجبك كده كفاية بقى
أدهم:ماشي ياستى بس مش هترضى عنى بقى ونرجع بيتنا
نور:قريب ياأدهم قريب اوي
تناول أدهم إلإفطار وهو يشعر بسعادة لاتوصف وهو يخطف النظرات لنور بين حين وآخر قام من مكانه 
عن اذنكم بقى ياجماعة محتاجين حاجة
مختار:تسلم يا حبيبى 
أدهم:نور محتاجة حاجة
نور:لا ربنا يخليك
امسك بمعطفه ليخرج قامت وراءه نور تلقائيا لاتعرف لماذا فعلت ذلك 
نور:تروح وتيجى بالسلامة
أدهم:هتوحشينى خلى بالك من نفسك
نور:وإنت كمان خلى بالك من نفسك
خرج من الباب ثم نادي عليها:نور
نور:نعم 
قبل شفتيها سريعا:بحبك
تركها ورحل وهي تتحسس شفتيها بفرحة وسعادة
مر يومهم كالعادة نامت نور قليلا ثم استيقظت على رنة على هاتفها اعتقدت انه أدهم فردت عليه
نور:الوو مين
المتحدث:معقول يانور نسيتى صوتي
نور:مين معايا
المتحدث:نور أنا يوسف
نور:إنت عايز ايه إنت محرمتش كفاية بقى مش عايزة اسمع صوتك تاني
اغلقت الهاتف وقامت لتتوضا وتصلى الظهروبعدما إنتهت رن هاتفها مرة اخرى وجدته رقم آخر أحست إنه يوسف 
جاءتها فكرة ان تسجل له المكالمة لاتعرف لماذا ولكنها فعلت
نور:ايوه مين
يوسف:نور وحشتينى 
نور:يوسف إنت اتجننت عايز منى ايه مش كفاية اللى عملته معايا عايز ايه
يوسف:عايز تسامحينى وتنسى اللى عملته وتسيبك من أدهم ده
نور:إنت مجنون أدهم جوزي اللى اخترته وفضلته على أي واحد تانى افهم بقى إنت اصلا ملكش وجود في حياتى طول عمرنا زمايل وبس عمر ما كان بينا حاجة تانية
يوسف:اه بس لسه بحبك ومستعد لأي حاجة تطلبيها مش كفاية اللى عمله معاكى وخلاكى تنتحري
نور:ايه إنت جبت الكلام ده منين
يوسف:مش مهم جبتوا منين المهم انى مش هسيبك يانور وأدهم ده بكره هاخدك منه واموته بحسرته عليكى زي ما عمل معايا
نور بانفعال:والله العظيم لو حاولت تاذيه ما هسيبك يايوسف 
يوسف:للدرجة دي بتحبيه
نور:ايوه بحبه ومهما يعمل فيا هحبه خلى عندك كرامة بقى أنا مشوفتش كده في حياتي
يوسف:ماشي يانور بس أعرفي إنتى اللى بدأتي
كان أدهم في مكتبه يراجع بعض إلاوراق فدخل عليه زياد:تصدق باللى خلقك إنت معندكش دم
أدهم:حبيبى يا زيدو ليه كده بس
زياد:اه صحيح ماإنت سيبنى هناك في شرم وإنت قاعد هنا على مكتب وتكييف ونور معاك هتفكر في الغلبان ده
أدهم:اه اه والله لوتعرف جرإلى ايه ما هتقول كده
زياد:ليه ايه اللى حصل 
قص عليه أدهم ما حدث بينه وبين نورمن البداية إلى هذه اللحظة
زياد:ايه يابنى ده إنت مجنون مفيش مخ تفكر تسال تتفاهم ديما عصبيتك سبقاك كده ده إنت غريب
أدهم:منه لله يوسف هو السبب في ده كله أنا مشفتش كده واحد بيحب واحدة وهي اصلا مش طايقه بيعمل كده
زياد:ده بعيد عنك مرض حب إلامتلاك يفضل يسعى وراء أي حاجة عاوزها لحد ما يطولها وبعد كده خلاص
أدهم:اه وأنا بقى اسيبه يعمل اللى هو عايزه
زياد لاطبعا مقصدش بلغ عنه اعمله أي حاجة تبعده عنكم
أدهم:عملت محضر ولا الهوا هو شكله محتاج يتروق
زياد:أدهم بلاش كده متجبش لنفسك مصيبة مع واحد زي ده
إنتهى يومهم وذهب أدهم إلى المنزل وجد نور تجلس شاردة 
أدهم:حبيبتي سرحانة في ايه
نور:لا ابدا مفيش حمد لله على السلامة
أدهم:الله يسلمك بس مالك شكلك مضايقة من حاجة
نور:لاابدا مفيش هحضرلك الغدا
امسك بيدها:مالك يانور فيكى ايه
نظرت اليه قليلا تفكر اتعلمه بمكالمة يوسف ام تصمت افاقت على صوت أدهم:ايه مالك سرحانة ليه
نور:لا ابدا هحضرلك الغدا زمانك جعت
تركته حائر ا فيها تناول الطعام وهو ينظر اليها لا يفهم ما بها إنتهي من الطعام وذهب إلى غرفته ليبدل ملابسه دخلت عليه نورخائفة اتعلمه بمكالمة يوسف ويحدث مإلايحمد
عقباه ام تصمت وتزرع بيدها الشك بداخله مرة اخرى
أدهم:نور مالك حاسس ان في حاجة مخبياها عليا مالك يا حبيبتي
نور:بصراحة فيه بس ممكن تبقى هادي وأنا بحكيلك ومتتعصبش
أدهم:إنتى كده قلقتنى في ايه
نور:يوسف طلبنى النهاردة
أدهم بغضب :نعم بتقولي ايه طلبك يعني ايه
نور:شفت إنت باين غلطت لما قولتلك
حاول أدهم ان يتمالك اعصابه :طيب خلاص أنا هادي اهوو ممكن تقوليلى حصل ايه وقالك ايه
نور:أنا لقيت رقم بيطلبنى بعد إنت ماخرجت لقيته هو اول ما فتحت لقيته هو قفلت على طول بعد الضهر رقم تانى قلت ممكن تكون إنت ورجعت قلت ممكن هو فتحت عليه 
أدهم:هااا وقالك ايه
نور:أنا سجلت المكالمة كلها 
امسك أدهم بهاتفها واستمع إلى المكالمة كأملة وهو يشعر بغضب جامح من حديثه وكلماته لها انه مازال يحبها القى بالهاتف امامه
طيب ده اعمل فيه ايه اقتله واريح نفسى
نور بسرعة:ايه ياأدهم بتقول ايه أنا كده غلطت لما قولتلك
أدهم:لا يانور إنتى لو مكنتيش قلتى كان ممكن الموضوع يتفسر غلط بس هو الكلب ده اللى مينفعش اسكت عليه تانى
نور:هتعمل ايه ياأدهم هتاذى نفسك ليه ده واحد مجنون مش طبيعى سيبك منه بقى
أدهم:يانور افهمينى أنا خايف عليكى مش هستحمل حاجة تحصلك أنا ممكن اموت والله اموت
وضعت يدها وهي ترتجف على شعره:وأنا مليش غيرك اخاف عليه ومستحملش انك يجرالك حاجة 
نظر إلى عينيها بدهشة :نور إنتى قاصدة كلامك ده ولا من وراء قلبك 
نور:أنا عمرى ما هقولك كده لو كان من وراء قلبى ياأدهم
أدهم:نور أنا بحبك اوى مش بحبك بس لا بعشقك 
ضمها إلى حضنه بقوة وهو يكاد يصرخ :ياااه يانور كان نفسى احضنك اوى كان نفسى اضمك ومتبعديش عنى تانى ابدا
لفت ذراعيه حوله بخجل :أدهم متسبنيش أنا بخاف وإنت بعيد
أدهم:وأنا عمرى ما هيبعدنى عنك غير الموت
نور:بعد الشر عنك ياحبيبي
ابعدها عنه قليلا :حبيبك بجد يانور حبيبك
نور:واغلى من حبيبى مفيش عندي ياأدهم
بعد حوالي يومان مر يومهم كالعادة وقد بدأ في تجهيز بيتهم لتعود اليه مرة اخرى اتصل بها وهو في المكتب
أدهم:حبيبتي اخبارك ايه
نور:بخير ياحبيبى ازيك إنت 
أدهم:أنا بخير طول ماإنتى بخير ياعمرى هاا جهزتى نفسك ولا لسه عايز بكره نرجع شقتنا عشان بقى نعيش ايه الواحد وحشته الشقة 
خجلت نور:أدهم خلاص بقى
أدهم:ههههه ماشي يا ست الكل بقولك بتعملي ايه
نور:ابدا لوحدي ماما وبابا راحو يزوروا خالتي ومريم ومازن في الجامعة 
قاطعها صوت الباب:مين بيخبط
نور:مش عارفة دول لسه خارجين ومريم ومازن مش هيجوا قبل العصر
أدهم:طيب افتحي وأنا معاكى
نور:حاضر 
فتحت نور الباب وجدت يوسف امامها صرخت :يوسف 
أدهم:نور يوسف نور ردي عليا
نلتقي غدا
بسم الله الرحمن الرحيم
أهلا بكم . هيا الجميع مشتاق للقصة ولأحداثها . هيا نطيير إلى هناك 
الحلقة التاسعة عشر
سمع أدهم صرخة نور وهي تنطق باسم يوسف
أدهم:نور إقفلي الباب بسرعة 
لم يمهلها يوسف أن تغلق الباب دفعه بكل قوته :أنا عايز اتكلم معاكي وإنتي رافضة ليه
نور:إنت مجنون مبتحسش ايه معندكش دم 
يوسف:إنتي ازاي تعلي صوتك عليا وأنا هبقى جوزك مش عيب
نور:لالا انت مجنون صح 
كل هذا وأدهم يستمع الى حديثهم ولكنه فتح درج مكتبه واخرج مسدسه وخرج سريعا لا يرى أمامه أي شيء غير الوصول الى نور وفي أثناء حديثهم تعثرت قدم نور فوقع هاتفها وانتهى الاتصال وظل أدهم يصرخ :نور نور ردى عليا الووو نور
ركب سيارته وانطلق بسرعة البرق وكاد ان يصطدم اكثر من مرة ولكنه تابع طريقه
اما عند نور فمازالت تحاول مع يوسف ان يخرج ويتركها 
نور:يوسف بلاش جنان أدهم هيجي دلوقتى ومعرفش ممكن يعمل فيك ايه 
ضحك يوسف بشدة:حبيبتي أنا بس عايز اتكلم معاكي وإنتي مش مديلى فرصة
نور:وأنا مش عايزة اتكلم معاك اطلع بره بقى 
يوسف:قولتلك متعليش صوتك عليا أنا لحد دلوقتى ساكت وبتكلم بأدب
معرفش بعد كده ممكن اعمل ايه 
نور :والله هصوت والم الناس عليك اخرج احسنلك
يوسف:ولا يفرق معايا اعملي اللي إنتي عايزاه
وجدت أمامها زُهرية القتها عليه مما زاد غضبه وجعلتها يهجم عليها وهي تصرخ به
انت مجنون امشي إبعد عنى
يوسف:ابدا مش هبعد عنك مش هبعد
ظلت نور تدافع عن نفسها وتضربه بكل قوتها وهو لا يتراجع حتى استطاعت التخلص منه وهربت على غرفتها وأغلقتها 
أدهم مازال في الطريق طلب مازن وجده في الجامعة ثم عاد وطلب احمد 
احمد:حبيبي يا أبو نسب اخبارك
أدهم:احمد مش وقته انت فين
احمد:أنا في البيت في ايه 
أدهم:يوسف يوسف راح البيت ونور لوحدها أنا رايح على هناك 
احمد:ايه ده اتجنن طيب أنا هروح
أدهم:طيب بسرعة
ظل يوسف يحاول فتح الباب على نور وهي تصرخ وتبكى وتترجاه ان يبتعد عنها
نور:يوسف بالله عليك ابعد من هنا 
يوسف:مش قبل ما تتطلقي من أدهم وتبقى ليا وحدي
نور:انت مجنون مجنون 
نجح اخيرا في فتح الباب وهي تصرخ جذبها من حجابها ونزعه وجذبها من شعرها
إنتي فاكرة إنك هتهربي مني ده مستحيل سمعتى مستحيل 
حاول إيزاءها وهي تضرب فيه حتى القاها على السرير وهو يحاول الاعتداء عليها وهي تصرخ باسم أدهم
صفعها على وجهها:متجبيش سيرته 
نور :لا هقول أدهم وهفضل اقولها 
صفعها مرة اخرى وجذبها من شعرها يجرها على الارض بغضب وهي تحاول التشبث بأي شيء
وهو مازال يسحلها على الأرض وهي تبكي بشدة من الألم ثم أوقفها وحاول ان يجذب ملابسها وهي متمسكة بها 
في نفس اللحظة التي يدخل فيها أدهم يجده يحاول الاعتداء عليها صرخ بغضب
أدهم بغضب: يوسف
رفع أدهم مسدسه واطلق رصاصة ليصاب يوسف في كتفه ويسقط مغشيا عليه صرخت نور وجرت على أدهم الذى ضمها بقوة :نور حبيبتي إنتي كويسة لمسك قرب منك
نور ببكاء :لالا أدهم عملت كده ليه هيموت وهياخدوك مني
أدهم:متخافيش ربنا هيوقف جنبى عشان أنا بدافع عن شرفي وعرضي
يدخل احمد في هذه اللحظة احمد ومختار وأمل يجدون يوسف ملقى على الارض وأدهم ممسك بالمسدس
احمد:ليه ياأدهم ليه
أدهم:انت كنت عايزنى اسيبه يقرب منها ولا يلمسها
مختار:بس انت كده هتلبس قضية قتل
أدهم:مش مهم المهم ان نور كويسة 
كانت نور مازالت متمسكة به جاءت الاسعاف والشرطة لنقل يوسف للمستشفى وتم القبض على أدهم ونور تصرخ بهم ان يتركوه وهي متمسكة به 
أدهم:حبيبتي متخافيش هرجَع ان شاء الله هرجَع
نور:أدهم متسبنيش أنا خايفة
أدهم:لا يانور اوعى تخافي أنا هفضل موجود على طول خدى بالك من نفسك 
ونظر الى احمد:احمد خد بالك منها 
الضابط:يلا كفاية كده
احمد:متخافش ياأدهم نور هتبقى كويسة 
كان أدهم ينزل معهم وعينه عليها حتى سقطت مغشيا عليها انتفض وحاول ان يصعد اليها لكنهم امسكوا به ومنعوه وهو ينادى عليها
بدأت التحقيقات مع أدهم في جريمة القتل 
الضابط :أستاذ أدهم صدقني أنا عايز اساعدك والمحضر اللى عملته قبل كده ان شاء الله هيفيدك بس ادعي ربنا إنه ميموتش 
أدهم:أنا بدعى ربنا انه يموت وارتاح منه 
طيب وأنا المفروض اعمل ايه
الضابط للأسف هتبات هنا وبكرة هتتعرض على النيابة 
اليوم التالي تم عرض أدهم على النيابة بصحبة المحامي وتم استدعاء نور وكل الموجودين في المنزل وقت الحادثة
استمع وكيل النيابة الى أقوال الشهود ما عدا نور تركها اخيرا
جاء دور أدهم بصحبة المحامي
الوكيل:استاذ أدهم انت ليه حاولت تقتل يوسف حجاج
أدهم:طبيعي اما الاقي واحد بيتهجم على مراتي لازم ادفع عنها ولا اسيبه
الوكيل :بس توصل للقتل
المحامي:يا فندم استاذ أدهم مكنش يقصد القتل كان بيدافع عن مراته اللى يوسف حاول يعتدي عليها
الوكيل:هو كان في حاجة بين مراتك ويوسف قبل جوازكم
أدهم بغضب:لا طبعا زيه زى أي واحد اتقدم لواحدة ورفضته *لكن يوسف ده مريض عنده حب الامتلاك عشان كده حاول بكل الوسايل انه يوقع بينا وبأي طريقة
الوكيل:ليه يعني اقصد انك ممكن تكون اتجوزتها بسبب فلوسك وهو مقدرته متسمحش
أدهم:يا سيادة الوكيل أنا عايز اقولك ان نور تبقى بنت خالى *قبل ما تكون مراتى ويوسف اتقدملها قبلى بزمان ورفضته يعني مش حكاية فلوس ولا غيره 
ممكن أسأل حضرتك سؤال 
الوكيل :مع ان المفروض أنا اللى اسأل بس اتفضل 
أدهم:لو في واحد حاول يعتدى على مراتك ولا اختك واودامك هتعمل معاه ايه
صمت قليلا:هقتله 
أدهم:وأنا معملتش اكتر من كده أنا دافعت عن شرفي ومش ندمان
ضغط زر بجواره ونادى على الشرطى ليدخل نور
دخلت نور خائفة مرتجفة ولكنها ما ان رات أدهم حتى اتجهت اليه 
الوكيل :مدام نور اتفضلى ممكن تحكيلى على كل اللى حصل
قصت عليه نور كل ما جرى من يوسف وتصرفاته معهم حتى لحظة اطلاق النار عليه
نظر اليهم قليلا ثم جاءه الشرطي بتقرير عن حالة يوسف 
الوكيل:حالة يوسف مستقرة باين معرفتش تنشن كويس يااستاذ أدهم الرصاصة جت في كتفه وحالته مش خطيرة
اكتب ياابني:امرنا نحن وكيل النائب العام بالإفراج عن أدهم فخر الدين بضمان محل إقامته ووضع يوسف حجاج تحت الحراسة لحين استقرار حالته الصحية وعرضه على النيابة 
اتفضل يااستاذ أدهم مع السلامة
فرحة لاتوصف يشعر بها أدهم ونور وها هو سوف يخرج بدون أي تهمة
خديجة بخوف:هااا يا حبيبى عملت ايه
المحامي:الحمد لله وكيل النيابة كان متعاطف مع أدهم وخرجه بضمان محل اقامته يعني خلاص مفيش قضية
فخر :يعني هيخرج معانا
المحامى:بإذن الله نخلص الاجراءت ويروح على طول 
ظل أدهم ممسك بيد نور :حبيبتي متخافيش 
نور:خلاص يا حبيبى مش خايفة انت هتبقى معايا خلاص 
انتهوا من الاجراءت وركب أدهم ونور سيارة احمد 
أدهم:على فين يا جماعة ده مش طريق بيت خالى
نور:لا يا حبيبى ده طريق بيتنا احنا هنروح البيت بتاعنا
أدهم بفرحة:بجد يانور
نور:بجد يا عيون نور
احمد:ايه ياجماعة حرام عليكم اعملوا حسابى أنا راجل فسخت خطوبتى كده غلط عليا
أدهم:ايه ليه
نور:احمد من الاول مكنش مرتاح معاها بس خالتي بقى كانت مصممة
أدهم:ولا يهمك ياابو حميد بكره تلاقى ست ستها
وصل البيت وكان في استقبالهم الجميع لاحظ احمد دارين شقيقة أدهم ظل ينظر اليها باعجاب شديد لاحظته نور:ايه يا استاذ مالك
احمد: هااا لاابدا مفيش هي اخت أدهم دى مخطوبة
نور:ههههه لامش مخطوبة ايه بتفكر
احمد :بفكر اوى اسيبك أنا دلوقتى وابقى اجيلك بعدين سلام يا قطة
تركهم احمد واستئاذنت نور الصعود الى شقتها قام أدهم وراءها امسكت به رودى:على فين يا أدهومتي
أدهم:هيكون على فين يا غلسة طالع لمراتي
دارين:لالا اقعد معأنا شوية اصلك وحشنا اوى
أدهم:ايه ده انتوا مالكم في ايه 
رودي:ولا حاجة اخونا ووحشنا فيها حاجة دى
تدخلت داليا في الحديث:ماتسيبوه يطلع تلاقيها قايدة نار فوق
رودي:وإنتي مالك احنا احرار مع اخونا 
داليا:يعني الحق عليا أنا اللى غلطانة
دارين:بالظبط كده
رن هاتف رودي فأغلقته:يلا ياحبيبي اطلع لمراتك يلا
أدهم:انت يا بت مجنونة اومال ماسكة فيا ليه
دارين :ماتتطلع بقى ولا نحبسك هنا
أدهم:لا يا ماما أنا طالع اتحبس فوق أحلى حبس
داليا:مش اوي كده
نظروا اليها جميعا بغيظ وتركهم أدهم وصعد الى شقته وماان دخل حتى وجد الأنوار مغلقة والشموع تضيء المكان 
أدهم:نور نور إنتي فين
آتاه صوت من خلفه:نور تحت أمرك حبيبي
التف اليها فوجدها تقف امامه بدلال
أدهم:هو أنا بحلم ولا حاجة
اقتربت منه:حبيبي النهاردة يحلم وأنا عليا الطاعة
أدهم:نور أنا بحبك اوي اوي
ذهب للحمام وخرج وجد نور تعد له الطعام وسط الشموع 
أدهم: وحشتيني اوي
نور التفت اليه:وانت كمان وحشتني اوي يا حبيبي اوي
أدهم:ياااه ده إنتي كنتى وحشانى اوى يانور
نور:أدهم اوعى تسيبني تاني أموت من غيرك
وضع اصبعه على فمها: هشششش اوعى تقوليلها تاني بعد الشر عليكي يا روح قلبي
حملها بين ذراعيه ووضعها على السرير وأطفأ الأنوار ليبدأوا من جديد حياة جديدة مختلفة عما سبق 
بنهاية رومانسية غير مثيرة ننتهي ولنا لقاء جديد غدا بمشيئة الله
بسم الله الرحمن الرحيم
أهلاً بكم هيا استعدوا القصة أوشكت على النهاية وستوحشني بجد متابعتكم الجميلة 
الحلقة العشرون
بدأ أدهم ونور يعيشون حياتهم الطبيعية كزوجين ينعمان بالسعادة والحب كان زياد يتابع أدهم باستمرار بأخبار البناء والتجهيز للقرية السياحية التي سينافس بها مروان عدوه اللدود
كانت نور تعمل في الشركة مثلها مثل أي موظف آخر لم تتعامل معهم يوما على أنها زوجة صاحب الشركة وطلبها أدهم يوما إلى مكتبه
فذهبت اليه دخلت المكتب لم تجده:أدهم .... أدهم إنت فين 
وجدت من يفاجأها بالظهور والخضة فضحكت:يعنى إنت مش هتبطل تخضني كده
أدهم:حبيبتي بتوحشني يا ناس اعمل ايه قلت اطلبها تجيلي
نور:معقول ياأدهم عايزنى عشان كده
أدهم:وهو في احلى من كده
نور:وحشتني 
أدهم:ياهووووهو أنا بحبك من شوية 
نور:طيب قولى بقى عايزني ليه
جلس على الكرسي:عايزك ياستى عشان هنسافر شرم الشيخ الاسبوع الجأي
نور بفرحة:بجد يا اأدهم هنقضي شهر العسل
أدهم:حبيبتي والله نفسي بس إنتي عارفة الشغل بقى القرية خلاص فاضلها تشطيبات بسيطة عشان نلحق الموسم الجديد
نور بحزن طفولي: اممم وأنا قلت هنقضي شهر العسل
أدهم:قطتي متزعليش نخلص بس شغلنا وبإذن الله هنقضي شهر بحاله لواحدنا
نور:ماشي يا سيدي ها قولي هنسافر امتى
أدهم:الإسبوع الجاي إن شاء الله يعني لو وراكى حاجة خلصيها براحتك
نور:اوكيه يا بيبي اسيبك أنا بقى 
جذبها من يدها:على فين يا حبيبتي
نور:على شغلي يا حبيبي
أدهم:اوكيه مع السلامة
في مكان آخر او بمعنى أصح إحدى مراكز التجميل الشهيرة كانت تجلس سيدة في الثلاثينات من عمرها تتابع عملها دخل عليها بدون إذن رجل عرفناه من قبل إنه مروان الشناوي
مروان:ازيك يا ننسي
نانسي:خير جاي ليه
مروان:لالالالالا عيب متنسيش كان بيننا عشرة بردو
نانسي بضيق:عشرة مهببة عايز ايه 
مروان :أبدا وحشتيني قلت اجي اطمن عليكي
نانسي:وده من امتى ان شاء الله قول جأي ليه يا مروان ومن الآخر
مروان بخبث:حبيب القلب رجع موحشكيش
نانسي:تقصد مين
مروان:اقصد اللى كنتى بتنطقى اسمه وإنتى في بيتي فاكراه
نانسي:أدهم
مروان:عليكي نور أدهم بس ايه راجع حاجة تانية خالص رجل اعمال وصاحب شركات وقرية سياحية الباشا بينافسني
نانسي بهيام:معقول بعد السنين دي
مروان:متفرحيش اوي كده الباشا أتجوز خلاص يعني مستحيل يبصلك
نانسي:ايه اتجوز ..... اتجوز مين
مروان:بنت خاله حتة بت ايه صاروخ أرض جو قمر 14 مش زيك خالص.
تفنن في مضايقتها حتى تزداد بغضا وكرها لنور 
غضبت نانسي بشدة:إنت عايز ايه معقول جأي هنا عشان تقولي كده
مروان:لالا أنا بس كنت عايز اطمن عليكى وكلام جاب بعضه سلام بقى 
نانسي:على فين
مروان:أبدا كان ورايا مشوار وشكله خلص سلام
خرج من عندها وهو يشعر أنه وصل لهدفه فبمجرد ظهور نانسي مرة أخرى في حياة أدهم كفيلة أن تقلبها رأسا على عقب وبذلك يستطيع إبعاده عن القرية ويفعل هو ما يريد
كان أدهم يجلس في مكتبه دخلت عليه نور:أدهم ممكن تمضي هنا
لبس نظراته الطبية :ايه ده
نور:ده كشف التوريدات عشان بس الحق اصرفها للعمال قبل مااسافر
أدهم بخبث: امضي فين
نور:ايه ياأدهم امضي هنا وأشارت على نهاية الورقة
أدهم:نور مش شايف تعالي كده شاوريلي
اقتربت منه :ايه يا حبيبي هنا غريبة يعني
حتى قاطعها صوت الهاتف الخاص بهدى
نور:أدهم التلفون
أدهم:سيبيه يرن
نور:أدهم مينفعش يمكن حد مهم ولا حاجة
أدهم:إنتي أهم 
رن الهاتف مرة أخرى
نور:شوف بقى رد شوف هدى عايزة ايه 
رد على الهاتف:ايوه يا هدى
هدى:في واحدة مصممة تقابل حضرتك ومفيش معاد سابق
أدهم:مين دي
هدى:اسمها ..... نانسي عزام 
توقف عقله وجسده عن الحراك للحظات من إثر صدمته عند سماع الاسم
نور:ايه يا حبيبي مالك
أدهم:هاااا لا حبيبتي ولا حاجة مفيش 
ايوه يا هدى دخليها بعد خمس دقايق
نور:في ايه ومين دي
أدهم:أبدا عميلة 
نور بشك:شكلك مش بيقول كده
أدهم:لا ابدا حبيبتي بس حسيت بإرهاق مرة واحدة كده
نور:حبيبي سلامتك تحب نروح لدكتور
أدهم:لالا مش مستاهلة ثم حبيبتي عينها دوايا
نور:أنا كده هتغر 
أدهم:براحتك يا سيدتي الجميلة
نور:طيب خلاص بقى الست هتدخل
أدهم:اقعدي على الكرسي مكاني
نور باستغراب:ليه 
جذبها وأجلسها على الكرسى:من غير ليه أنا عايزك هنا
هنا جاءت هدى وأستأذنت لنانسي بالدخول 
مشاعر ما بين نار الكره والاحتقار وما بين اشتياق وإحساس بالذنب
دخلت نانسي وجدت أدهم واقفا ونور جالسة مكانه لاتنكر احساسها بالغيرة تجاه نور والحب والهيام تجاه أدهم فاقت من شرودها على صوت أدهم:اهلا وسهلا اتفضلي
نانسي:هااا اه اهلا بيك 
نور:اهلا وسهلا نورتي
نانسي:مرسيه ازيك ياأدهم
نظرت اليها نور تارة وإلى أدهم تارة اخرى واندهشت من نطقها اسم أدهم مباشرة بدون القاب افاقت على صوت أدهم
اهلا مدام نانسي خير
نانسي بإحراج:أبدا جيت اشوفك واطمن عليك أول ما عرفت انك موجود
أدهم:ومين بقى اللى قالك
نانسي:مش مهم مين قال المهم إنك موجود
تدخلت نور بصوت يملوه الغيرة:ايه ياأدهم مش تعرفنا
أدهم:حبيبتي دى مدام نانسي كانت زميلتي في الشغل من كام سنة قبل مااسافر
باشمهندسة نور مراتي
نظرات الغيرة من النساء مهما حاولوا اخفاءها لن يستطيعوا تبادلت النظرات بينهم وشعربهم أدهم
أدهم: خير يا مدام أي خدمة
نظرت إلى نور:لا ابدا كنت جاية اطمن عليك
أدهم:أنا بخير الحمدلله كفاية نور معايا ولا ايه حبيبتي
نور:هااا اه طبعا 
مدت نانسي يدها بكارت إلى أدهم:ده كارتى ياريت نتقابل تاني
امسك أدهم بالكارت والقاه على المكتب :ان شاء الله
احست نانسي بالغضب من أدهم ففضلت الخروج ...... خرجت وتركتهم صامتين لفترة حتى قطع أدهم الصمت:هاااا حبيبتي كنا بنقول ايه
نور:مين دي ياأدهم
أدهم:ايه ده تقصدي مين
نور:اقصد الست دى مين
أدهم:قولتلك يا حبيبتي زميلة قديمة
نور:زميلة قديمة ولا حب قديم
أدهم:نور تقصدي ايه
نور:مش دى خطيبتك بتاعت زمان
أدهم:وافرضي ايه المشكلة عادى عميلة وخلاص
نور:لا مش خلاص فين الشغل اللى جاية عشانه
أدهم:نوربلاش حرق دم 
قامت من مكانها متجهة للخارج :معلش أنا اسفة انى حرقت دمك
أدهم: نور استني أنا آسف معلش حقك عليا أنا بس مضايق شوية
نور:لا وعلى ايه يظهر حبيبة القلب صحت حب قديم
أدهم:نور بلاش جنان ايه اللى بتقوليه ده
نور:اللى شفته ياأدهم يظهر انك لسه بتحبها وباين اوى عن اذنك
ذهبت وتركته يفكر لما عادت نانسي بعد هذه السنوات وهل بالفعل كما تقول نور أنه مازال يحبها
اما نانسي فتركتهم ونار الغيرة تشتعل بقلبها فكان لها هذا المكان بجواره ولكنها هي من باعته قبل ذلك ولكن ما المانع من الرجوع إلى الحبيب فالرجل له اربعة ولما لا تكون زوجة ثانية 
عاد أدهم إلى البيت وجد نور تجلس امام التلفاز ولم تعيره اهتماما كماتعود منها جلس بجوارها ووضع يده على كتفيها
حبيبتي معدتش عليا نروح سوا ليه
نور ومازالت اعينها على التلفاز:لا ابدا حسيت بتعب روحت على طول مقدرتش استنى 
أدهم:مالك يانور تحبى تروحى لدكتور
قامت من جانبه:لا مش مستاهلة هحضرلك الغداء
امسك بيدها وقبلها:والله ما بحب غيرك إنتى بس هي والله صدمة اول ما شوفتها
نور:يعنى لسه بتحبها ياأدهم
أدهم:أحبها أحب مين أنا مفيش في حياتي ولا قلبي وعقلي غيرك إنتي يا نور هي مجرد ماضي قديم افتكرته اندفن بس يظهر انه عايش ومصر يطلع تانى
نور:كلامك بيخوفني
أدهم:لالالا اوعى اوعى يانور تشكى في حبى ليكى في يوم من الايام اوعى
نور:يعنى بجد ياأدهم بتحبني
وقف أمامها: لالالا بموووووت فيكى مش بحبك بس
أدهم :وأنا بعشقك حبيبي بس بغير عليك
أدهم:من ايه ياقلبي مفيش واحدة في الدنيا ممكن تاخدنى منك ابدا يا روح قلبي ويلا بقى أنا جعان اوى
نور:خمس دقايق والاكل يجهز
ظلت نانسي طوال هذا الاسبوع بزيارت كثيرة ومستمرة لأدهم الذى حاول كثيرا ان يتجاهلها ولكنها مازالت مصرة ويوم من الأيام كانت تجلس معه في مكتبه قامت وجلست امامه ووضعت يدها على خده
معقول ياأدهم ترجع تانى بعد السنين دى ونتقابل
نزع يدها:والله أنا مش عارفة إنتى جاية هنا ليه
اقتربت اكثر واكثر حتى شعر بانفاسها قريبة منه للغاية:عشان وحشتنى اوى ياأدهم اوى واقتربت اكثر واكثر حتى أصبحت على مقربة منه وشعر للحظات بضعفه امامها 
دخلت نور فجأة ووجدتهم على هذا الحال
وغدا نتابع إلى اللقاء
بسم الله الرحمن الرحيم
هيا مستعدون . أكيد أظنكم منتظرين موعد القصة . إذن هيا بنا هيا .
الحلقة الحادية والعشرين
دخلت نور فجأة ووجدتهم على هذا الحال ظلت تنظر إلى أدهم بعيون تملآها الدموع قام سريعا
نور افهمي يا نور إنتي فاهمة غلط صدقيني 
نور:آه اصدقك واكذب عيني مش كده روح روحلها ياأدهم وسيبني سيبني 
أدهم:لا يانور لا افهمينى حبيبتي دي واحدة متستهلش نسيب بعض عشانها
نانسي:أدهم انت لسه بتحبنى واوعى تنكر واشارت بيدها إلى نور:على فكرة الشرع محلل اربعة عادي لو اتجوزنا ومتنسيش إني الحب الأول والأخير
جرى أدهم خلف نور سريعا ركبت سيارتها وهو خلفها رآها تبكي بحرقة ناداها
نور ..... نور اسمعيني بس 
ظلت تقود سيارتها ولم تجاوبه حتى وصلت للبيت صعدت وهي تبكي بحرقة دخلت غرفتها والقت بنفسها على سريرها وظلت تبكي حتى سمعت صوت أدهم:نور افتحى الله يخليكى اسمعيني بس
نور:اسمعك اسمعك ليه عشان ايه ياأدهم انا مش زعلانة على فكرة كويس انها رجعت دلوقتى ارجعلها ارجعلها ياأدهم هي برضه الحب القديم
أدهم:نور ابوس ايدك اسمعيني لا حب قديم ولا غيرة كل الحكاية اتلخبطت من وجودها بس والله بحبك إنتي ومش عايز غيرك انا بحبك إنتي
صمتت قليلا:وانا مش عايزاك ياأدهم وياريت ننهي الموضوع بشكل ودي
أدهم بغضب:موضوع ايه نور انا مش هسيبك سمعتى مش هسيبك
نور:لا ياأدهم هتسبنى وكفاية بقى انا تعبت والله تعبت
أدهم:طيب افتحي نتفاهم
نور:مفيش تفاهم في طلاق وده اخر قرار عندي ولو كانت روحى متعلقة بيك ياأدهم مش عاوزآها
باءت محأولاته بالفشل في اثناءها عن موضوع الطلاق ظل ممددا على الكنبة حتى وجدها تخرج من الغرفة جرى عليها سريعا :نور حبيبتي اسمعيني بس
نور:أدهم خلاص معدش فيها كلام تانى انت بإيدك قتلت كل حاجة حلوة ليك عشان خاطرى كفاية كفاية
أدهم:نور كانت لحظة شيطان والله صدقيني
نور:أدهم هو انت لو شفتنى في نفس الموقف مع حد تانى كنت هتعمل ايه
جذبها بقوة من ذراعها:إنتي بتقولى ايه ازأي تقولى كده إنتي أتجننتي
نزعت ذراعها من يده:عرفت بقى احساسى بيك كان عامل ازأي جربت ياأدهم حسيت بالوجع 
أدهم:ايوه حسيت بس افتكرى ايه حاجة حلوة كانت بينا افتكرى احنا عملنا ايه عشان نوصل لكده افتكرى تعبنا ازأي عشان نبقى لبعض
نور:كان وهم ياأدهم كله كان وهم حبها لسه في قلبك روحلها روحلها ياأدهم وانسانى انتقامك من مروان بسببها عشان حبيتها ولسه بتحبها
أدهم:هاا خلصتى 
كل الكلام ملوش لازمة عندي طلاق مش هطلق وهتفضلى مراتى غصب عنك وانا لو كنت لسه بحبها كنت روحت لحد عندها أول ما رجعت مكنتش فكرت فيكى مكنتش حبيتك بس قلبى غصب راح وراكى منكرش انى حأولت كتير ابعد عنك بس مقدرتش والله مقدرتش 
نور:كفاية ياأدهم انا مصممة على موقفي انتهينا خلاص
حاول أدهم جاهدا التحكم في أعصابه حتى لا يغضبها وفكر في حيلة تثنيها مؤقتا حتى يثبت لها حبه وتتأكد منه
خلاص يانور اللى إنتي عايزآه بس مش دلوقتى
نور:اومال امتى
أدهم:إنتي عارفة أياد خلاص هيتجوز كمان شهرين وتكون القرية كمان خلصت أوعدك إن بعد ده كله هاعمل اللى تتطلبيه 
فكرت قليلا:خلاص موافقة بس طول المدة دي تنسى إني مراتك 
أدهم بجدية:موافق
بدأوا الاستعداد للسفر إلى شرم الشيخ لتجهيز القرية وسافرت معها تقى وتركوا الشركة تحت تصرف أكرم
ركبت نور بجوار أدهم في الطائرة فهي مازالت في أعين الناس زوجته ولا بد لها أن تتصرف على هذا الأساس كان يختلس النظر اليها وهي لاتعيره أي آهتمام وفجاة وجدوا نانسي تستقل نفس الطائرة اتجهت إلى أدهم مباشرة وحاولت أن تستفز نور:أدهم ازيك عامل ايه وحشتنى
أدهم بعصبية:بقولك ايه ابعدي عنى احسنلك 
نانسي:اوكيه يا حبيبى نتقابل بعدين اما نوصل
نظرت لهم نور باشمئزاز وظلت تنظر إلى نافذة الطائرة
أدهم:والله مااعرف انها هتيجى
نور:ميهمنيش انت حر في تصرفاتك 
بعد مدة قامت نور لتدخل الحمام وبعد قليل عادت فوجدت نانسي تجلس بجوار أدهم بطريقة مستفزة وهو ينهرها :قومى بقى بلاش مشاكل كفاية كده
قاطعته نور وهي تجذب حقيبتها:لا وعلى ايه خليها
أدهم:نور افهميني هي هتقوم 
يلا قومى
نور:لالا خليها تونسك
جذبت حقيبتها وذهبت بجوار تقى النائمة التي افاقت على جلوس نور بجوارها
تقى:ايه مالك جيتى ليه
نور بعصبية :مش عايزانى اقوم
تقى:ايه مالك يانور
نور:ولاحاجة
تقى:عليا انا أتخانقتوا ولا ايه 
نور:عشان خاطري ياتقى سيبني شوية مخنوقة اوى
ربتت تقى على كتفها:خلاص يا حبيبتي خليكي براحتك
لم تترك نانسي أدهم وظلت بجواره فقام هو واتجه إلى كرسى بجوار نور
مكنش ينفع تسبينى وتمشى كده
نور:وعلى ايه خلي حبيبة القلب تونسك
أدهم:انا أتفاجءت بها والله معرفش انها جاية
نور:انت حر في تصرفاتك انا مليش كلام في حاجة ولو سمحت سيبني عايزة انام 
أعلن قائد الطائرة عن الهبوط وطلب من جميع الركاب ربط الأحزمة استعداد للهبوط
كانت نور مازالت نائمة لم تشعر إلا ويد أدهم تحيطها ليربط لها الحزام انتفضت من مكانها ولكنه هدي من روعها
متخافيش انا بربطلك الحزام احنا وصلنا
نزعته من يده :لا شكرا انا اعرف اربطه كويس
بدأ الركاب بالخروج من بوابة المطار وكان زياد ومعه فادي شريكهم اللبناني وصديقته ديماَ في انتظار أدهم ونور
المعروف عن فادي ولعه بالنساء ولم تستطيع امرأة واحدة أن تمنعه أن يحبها أبدا يلاحق الفتيات باعينه بنظرات وغمزات حتى رأى نور وتقى يخرجان من باب المطار
فادي:يا الله شو ها الجمال والله ما في متله
زياد:نفسى اعرف هتتلم امتى متلميه يا ديماَ وتتجوزوا بقى
ديماَ :ما تعتب عليا زياد صديقك بدوا عشرة مو واحدة بس 
فادي:ايه والله عشرة لو بيكفونى 
شوف ها الجميلة الله جمال طبيعي بيجنن والله بيجنن
زياد:فين دي يا روميو
فادي:والله أعمى النظر ما بتشوف هي الشقرا المحجبة ومعها السمرا الواحد ما بيحتاج شيء والله
نظر زياد إلى ما ينظر اليه فادي وجده ينظر إلى نور وتقى 
زياد بسرعة:يخرب بيتك أنا الأعمى النظر اسكت خالص أياك تبصلها
فادي :وليش بقى 
زياد:دي نور مرات أدهم لو سمعك بتقول كده هيقتلك
ديماَ :والله حلال عليه عشان يحرم عيونه الزايغة
فادي:هاد أدهم حظه متل النار...... ها أدهم جأي وهي معه خلاص بأغير على صديقتها
زياد:اتلم يا فادي دي بقى هتبقى تبعي
فادي:العمى بقلبك ماراح تسيبولى واحدة
زياد:ااومال ديماَ تبقى ايه نفسى اعرف مستحملك على ايه
فادي بغرور :انا ما في متلى الحريم والله بيتجنوا عليا
رآهم أدهم فهمس لنور:ده فادي شريكى اللبناني ودي ديماَ صديقته خلينا طبيعين اودامهم ممكن
نور:ان شاء الله 
اقترب منهم أدهم وتبادلوا التحية اقترب فادي من نور:والله حظك متل النار يا صديقى زوقك ما شاء الله حلو كتير
وقف أدهم امامه وهمس له:على فكرة دي مراتى مش صحبتى يعنى ولا افتكر ان احنا اصحاب ولا حاجة اخلص عليك وادفنك هنا ولا حد يعرف عنك حاجة
فادي:حبيبى انت ياأدهم عم بمزح معك ما بتعرف صديقك
أدهم:ما عشان عارفك بقولك اتلم يا فادي 
استقلوا جميعا السيارات وذهبوا إلى الشاليهات المحجوزة باسمهم اما تقى فقد حجز لها زياد غرفة بجواره في الفندق
وقفت نور أمام البحر كأنها تشكواليه حزنها وغضبها شعر بها أدهم ذهب خلفها وظل يراقبها وقلبه يعتصر ألما عليها
عادت إلى الشاليه فوجدته ينظر اليها حأولت ان تتجآهله وقف امامها:لحد امتى يانور
نور:اللى هو ايه
أدهم:عذابك ليا مش كفاية 
نور:العقاب من نفس الفعل ياأدهم وانت غلطتك كبيرة اوى وصعب اوى انى انسآها 
أدهم:حبيبتي والله انا عارف ومعترف بغلطى بس عارف قلبك ابيض هيسامحنى
نور:تعرف ياأدهم انا ممكن كنت اتخيلك تعمل أي حاجة معايا غير الخيانة سمحتك قبل كده على اللى كنت عملته معايا وقلت ساعة غضب المرة دي ايه ساعة خيانة
أدهم:لا يا نور ساعة شيطان ونانسي دي شيطانة عايزة تفرقنا
نور:ويظهر ان الشيطانة عارفة بسفرك وجت وراك لحد هنا
أدهم:والله ما عارف بوجودها اتفاجئت والله 
نور:ميهمنيش احنا بنقضى مدة مع بعض لحد فرح زياد ما يعدي والقرية كمان تخلص عشان ده شغلى واكتر من كده لا وعلى فكرة بمجرد افتتاح القرية استقالتي هتكون على مكتبك 
تركته ودخلت غرفتها وهو في حيرة من امره ماذا يفعل لتعود اليه وجد فادي يقترب منه
هأي أدهم كيفك
أدهم:بخير يا فادي انت عامل ايه
فادي :الحمد لله بخير انا جيت لاجل ما عزمك انت والمدام على العشا اليوم وما بدي اعتذار
أدهم:مش عارف يا فادي مش عارف
فادي:شو بك يا صاحبى ليش بتشيل الهم
أدهم:حاجات كتير اوى يا فادي تعبان ونفسى استريح
فادي:نور..... بس والله باين بعيونها انها تحبك
أدهم:عارف انها بتحبنى بس غلطت في حقها ورافضة تسامحنى حتى 
فادي:بتحبها
تنهد أدهم بقوة:اوى ..... اوى يا فادي
فادي:يبقى تعمل المستحيل من شان ترضى عليك 
أدهم:حأولت كتير وهي رافضة عنيدة ودماغها نشفة 
فادي:شو رايك بنخليها تغير عليك
أدهم:الله يخليك بلاش افكارك المهببة انا عارفك
فادي:والله انت عبيط بخليها تغير عليك وتيجى تحت رجليك بتقولك سامحنى ياأدهم
أدهم:والله لو عملت ايه دي طالبة الطلاق ومفيش حاجة هتخليها تتراجع انا عارفها
فادي:اممم بنشوف بنتعشى سوا اليوم وبنشوف شو اللى راح يصير ما تخاف
وغدا بنشوف ما بيصير في المقابلة وماذا سيفعل فادي
بسم الله الرحمن الرحيم
هيا بنا للقصة مباشرة بدوون مقدمات والقاكم في الختام
الحلقة الثانية والعشرين
أدهم:والله لو عملت ايه دى طالبة الطلاق ومفيش حاجة هتخليها تتراجع أنا عارفها
فادي:اممم بنشوف بنتعشى سوا اليوم وبنشوف شو اللى راح يصير ما تخاف
كانت نور:تستمع كل حديثهم بالكامل وقررت ان توافق على العشاء بعدما عرض عليها أدهم الأمر 
في المساء كانت نور في كامل زينتها حتى أدهم عندما شاهدها شعر بالغيرة تنهش بقلبه وطلب منها أن تبدل ملابسها ولكنها رفضت ولم يجد سبيلا غير الخروج 
في موعد العشاء كان الجميع في استقبالهم 
فادي: يالله الدنيا والله نورت بيكم
أدهم:ده نورك يا فادي عاملين ايه يا جماعة
الجميع:الحمد لله 
غمز فادي لديما أن تتمايل على أدهم حتى تثير غيرة نور وفعلت ديماَ على مضض كانت تتمايل على أدهم بشكل مغري ومستفز لاحظتها تقى
تقى : شايف البت بتعمل ايه
نور بعدم اهتمام:مالها
تقى:بصي كده بتكلم أدهم ازأي دي بجحة اوي
نظرت نور اليهم وجدتهم ينظرون اليها امسكت بهاتفها تعبث به حتى رن هاتفها وقامت من مكانها لترد عليه
أدهم:الله يخرب بيتك شكلك هتوديني في داهية
فادي:والله ما بعرف لو حدا غيرها كانت بتقلب الدنيا على راسنا الواضح انك مزعلها كتير
أدهم:اوي اوي
فادي:ريما..... خليكي وراء نور متل ما فهمتك
ديماَ بغضب:حاضر شيء تاني
فادي:لالا مرسيه
قامت ديماَ خلف نور وجدتها تتحدث في الهاتف رأتها نور فأغلقت المكالمة
خير يا ديماَ
ديماَ بتردد:والله ما بعرف شو راح أقولك إنتي صعبانة عليا كتير أنا والله بعمل هيك باتفاق مع فادي من شان بتغيري على أدهم 
ضحكت نور:أنا عارفة بس مش عارفة إنتي جيتي تقوليلي ليه
ديماَ :عشان تعبت من فادي ومن تصرفاته عم بحبه كتير كتير وهو ما بيحبني
نور:وليه ترضي بالوضع ده سيبيه وعيشي حياتك ده واحد مش خايف عليكي ده لو كان بيحبك هيخليكي تتمايلي على صاحبه كده
ديماَ بتفكير:ما بعرف راسى عم توجعنى من التفكير
امسكت نور بيدها:ديماَ إنتي غالية خليكي دايما غالية الناس ديما تجري وراء الغالي وترمي الرخيص فادي ده لو بيحبك هيتجوزك ومفيش كلام تاني عايزك يبقى بالجواز مش بالصحوبية والكلام الفارغ ده عززي نفسك يا ديماَ خليه يعرف قيمتك
ديماَ :كلامك على اد ما وجعني على اد ما فوقني يا نور أوعدك إني ماراح أرخص من حالى معه تاني 
نور:برافو عليكي وافتكري إنك غالية وخلي راسك مرفوعة
ديماَ:اوكيه وشو راح تعملى مع أدهم 
نور بخبث:أنا هقولك هتقولى ايه
عادت ديماَ وجلست بينهم وبعدها بقليل عادت نور
همس فادي لديما:هاا شو اللى صار
ديماَ :عم بتتكلم مع حدا اسمه ...... اه عمرو عم بيتقوله وحشتنى 
فادي:مين عمرو
ديماَ:ما بعرف اسال أدهم
اتجه لجانب أدهم:أدهم بتعرف حدا اسمه عمرو
اندهش أدهم:عمرو .... عمرو مين
فادي:ما بعرف ريما سمعت نور عم تتكلم مع شخص اسمه عمرو
نظر أدهم الى نور بغضب ثم قام سريعا:طيب يا جماعة احنا جايين تعابنين من السفر ولازم نمشي
زياد:طيب استنى شوية لسه بدرى
نور:آه ياأدهم لسة بدرى
أدهم:لا معلش أنا تعبان يلا
ذهبوا سويا الى المنزل ووقف أدهم امام البحر 
نور:هاا مش داخل
أدهم دون ان يلتفت اليها:لا مش دلوقتى ادخلي إنتي 
نور دون اهتمام:اوكيه باي
ظل أدهم امام البحر ينظر الى امواجه المتلاطمة وظل امامه وبعد مدة عاد وسمع نور تتحدث في الهاتف 
تضحك بشدة:وحشتنى اوي يا حبيبي اخبارك ايه لالا بجد طيب انت عامل ايه لا مشش دلوقتى احنا اتفقنا على شهرين والموضوع ينتهي 
سمع صوت دخول أدهم :طيب هكلمك تانى باي
فتح أدهم الباب بعصبية :بتكلمى مين
نور:مفيش ده احمد 
أدهم:احمد إنتي متأكدة 
نور:اه طبعا تصبح على خير
بدأ الشك يتسلل الى قلب أدهم وهو يراها تتحدث كثيرا في الهاتف وتغلقه فور عودته حاول ان يستمع الى أي كلمة او ان يمسك بالهاتف ولكنها لم تكن تتركه كانت نور مستمتعة بما يحدث وهي ترى نار الغيرة تشتعل في قلبه وعقله تريد ان تصل الى احساسه بالغيرة واحتمال فقدان شخص غالي يمكنه فعل الكثير من أجله
بدأو عملهم كالعادة في القرية بشكل مكثف وكبيرويوما شعرت نور بدوار شديد كادت أن يغمى عليها أمسكتها تقى بسرعة
ايه يا نور مالك
نور بإرهاق :مش عارفة يا تقى الدنيا كلها بتلف بيا
تقى :طيب تعالي تعالي نروح المستشفي
نور:لالا ملوش لزوم دلوقتى هبقى كويسة
تقى :لا يا نور شكلك تعبان اوي أطلب أدهم
نور:لالا خلاص هروح معاكى 
ذهبوا سويا الى المستشفى وبعد الكشف والفحوصات اخبرتها الطبيبة بخبر لم تكن تتوقعه
مبروك يا مدام إنتي حامل 
نور بذهول:ايه حامل 
تقى:مبروك يا نور الف مبروك لازم أدهم يعرف أنا هطلبه
نور:لا لايا تقى مش لازم يعرف 
تقى:إنتي بتقولي ايه مش يمكن الحمل ده يرجع الحياة بينكم تانى يا نور
نور:يعني يرجعلي عشان ابنه لا يا تقى لا
تقى:ايوه بس كده حرام عليكي يا نور أدهم لازم يعرف
نور :هيعرف يا تقى بس مش دلوقتى
ظل أدهم يراقب نور وتصرفاتها ولكنه لاحظ عليها الفترة الأخيرة تعب وإرهاق مستمر
أدهم:مالك يا نور فيكي ايه شكلك مش مظبوط
نور بإرهاق:لا ابدا مفيش عادي يعني الشغل وكده
أدهم:طيب قومى اوديكى لدكتور يطمنى عليكي
نور بسرعة:لالا أنا كويسة مش محتاجة دكتور عن اذنك
قامت وتركته يفكر ويفكر في احوالها سمع صوتها في الحمام :نور مالك في ايه 
أجابته من خلف الباب:لا مفيش أنا كويسة بس اخدت برد 
أدهم:أنا هروح اشوف دكتور
خرجت سريعا:لا ياأدهم أنا كويسة هدخل أنام دلوقتى وهبقى كويسة
أدهم:تمام براحتك لو حسيتي بحاجة طمنيني
نور:اوكيه عن اذنك
تركته وذهبت لغرفتها تبكي كانت تريد ان تخبره بخبر حملها وترى الفرحة في عينه ولكنها تخاف ان يكون الحمل هو سبب لرجعوهم وليس الحب
كان أدهم في عمله يتابع عمله دخلت عليه نانسي ووقفت امامه رفع راسه وجدها امامه
ومن جديد هل ستثير أزمة من جديد وستوقع ما بينهم هيا نتابع غدا
بسم الله الرحمن الرحيم
بالتأكيد تنتظروا موعد القصة . هيا بنا 
الحلقة الثالثة والعشرين
كان أدهم في عمله يتابع عمله دخلت عليه نانسي ووقفت أمامه رفع رأسه وجدها أمامه
أدهم: أفندم خير جاية ليه
نانسي:معقول يا أدهم تكون مش عايز تشوفني
أدهم:آه معقول أنا مش طايقك اصلا اودامي كل لما أشوفك افتكر إن مراتي طالبة الطلاق بسببك
نانسي:مش مهم طلقها ونرجع احنا لبعض وخلاص
أدهم:ههههه اطلقها لا طبعا مستحيل أنا بحبها ومقدرش استغنى عنها مقدرش أبدا
نانسي :بس أنا حبيبتك يعني أول حب في حياتك مش معقول تكون نسيت
أدهم:يا ريتني أقدر أنسى وافتكر نور وبس مكنتش تعبت دلوقتى وهي بعيد عني يا ريتها كانت أول حب في حياتي عمري ما كنت هتعب زي دلوقتى
نانسي:بس أنا بحبك ياأدهم آه غلطت زمان بس دلوقتى أنا اهوو اودامك نرجع ونعيش حياتنا
أدهم بغضب:إنتي مش عايزة تفهمي ليه أنا مش بحبك أنا بحبها هي بحب نور وبس
نانسي بغضب:ماشي يا أدهم ماشي بس متبقاش تزعل من اللى هعمله وتركته وغادرت وهو يلوم نفسه على علاقته بها قبل ذلك
كان الإرهاق يزداد بنور وكل ما تحاول أن تخبره بالحمل تتراجع عادت يوما الى المنزل باكرا قابلت ديما وفادي
ديما:نور شو جابك دلوقتى صاريلك شيء
نور:لا أبدا يعني شوية إرهاق مش اكتر بعد اذنكم هروح استريح شوية
فادى وديما:اتفضلى 
تركتهم ودخلت الشاليه القت بجسدها على أول كرسى يقابلها وبعد قليل دخلت غرفتها لتنام وبدأت في خلع ملابسها شعرت بحركة غريبة خلفها ظنته أدهم التفت لتجد ... يوسف
صرخت:يوسف 
كتم انفاسها:إنتي فاكرة لو روحتي فين هتهربي مني ده هاجيبك لو كنتي فين يانور بس مش عشان بحبك لالا عشان انتقم منك ومن حبيب القلب 
حاولت ان تصرخ ولكنه كان محكم اليد حول فمها 
متحاوليش مش هسيبك إلا لما آخد حقي منك 
بكت بشدة ووضعت يدها على بطنها خوفا على جنينها واستطاعت أن تفلت من يده
نور:إنت ايه مجنون مش اتسجنت يبقى عايز ايه تتعدم عشان ارتاح منك
يوسف: لا لا لا عيب يا نور خليها عليا اموتلك الباشا وبعدين نتجوز
نور:وانت فاكر انى هسيبك ده لو فكرت بس تأذيه والله لاقتلك
صفعها وصرخ بها:لسه بتحبيه بعد خيانته ليكي
اندهشت نوروحاولت الا يظهر عليها شئ:وانت مالك أنا حرة حرة
هجم عليها :وأنا مش هسيبه يتمتع بيكى يا نور سمعتينى
ظلت نور تصرخ وتحاول الإفلات منه لكنها لم تستطع 
سمعت ديما صوت صراخ لم تتعرف على الصوت من البداية ولكنها استطاعت ان تعرف إنه صوت نور
ديما:فادى عم بسمع صوت نور بتصرخ
فادي:أنا سمعت نفس الشئ بس ما بعرف
زاد صوت الصراخ مرة أخرى:لالا هو صوت نور
جروا سريعا عليها ومن حسن حظهم ان الباب كان مفتوح دخلو ووجدوا يوسف يهجم على نور وهي تصرخ وتبكي
هجم عليه فادي وظل يضربه بكل قوته وديما تحتضن نور التي لم تتوقف عن الصراخ والبكاء 
ظل فادي يضرب يوسف حتى سقط مغشيا عليه واتجه الى نور :هاا نور كويسة
لم تتحدث ولكنها أشارت براسها بالإيجاب 
امسك هاتفه وطلب رقم أدهم
زياد:أدهم موبيلك بيرن
أدهم:شوف مين مشغول
امسك بالهاتف فوجد رقم فادي:ده فادي
أدهم:رد عليه شوف عايز ايه
زياد:ايوه يا فادي فينك النهاردة
فادي:زياد ما هو وقته وينه أدهم
زياد:أدهم مش فاضي عايز ايه
صرخ به:بدي اكلمه بسرعة
زياد لأدهم:ده مصمم عايزك انت
أدهم:ايوه يا فادي خير
فادي:أدهم لازم تيجى الحين على البيت
أدهم بقلق:في ايه يا فادي
فادي:ما بعرف في حدا دخل على بيتك وهجم على نور بس لحقته أنا وديما
أدهم بصراخ:اييه نور مالها مين ده أنا جأي اهوو 
جرى بأقصى سرعة ووصل الى البيت وجد نور تبكي في حضن ديما وفادى معهم ويوسف ملقى على الارض 
اتجه سريعا الى نور :نور نور مالك في ايه طمنيني
القت بنفسها في احضانه:أدهم أنا خايفة اوى كان هيموتنى
احتضنها بشدة:لالا يا حبيبتي بعد الشر عليكى متخافيش أنا جنك اهوو متخافيش
فادي:مين هاد يا أدهم 
أدهم:مش وقته يا فادي بعدين اطمن بس على نور وبعدين نتكلم 
ادخلها غرفتها مع ديما وخرج يرمى بالمياه على وجه يوسف حتى شهق بسرعة
امسكه أدهم من ياقة قميصه: انت ايه حيوان ايه المرة دى هتموت يا يوسف هقتلك
ظل يضربه بشدة وهو يترنح من الضرب حتى انه لا يقاومه وأدهم يضربه بكل غضب وطلب الشرطة واتهمه بمحاولة سرقة الشاليه وبالفعل تم القبض عليه وادخاله السجن مرة أخرى
اما نور فقد نامت بعد عناء وظل أدهم بجوارها بعدما رحلت ديما وفادى اقترب منها واحتضنها ونام بجوارها وفي الصباح قامت نور مفزوعة
أدهم
قامت نور مفزوعة
أدهم
قام أدهم من نومه:هاا يا حبيبتي ايه مالك
نور:أدهم .... انت كويس يوسف كان هنا
ضمها اليه بسرعة:متخافيش يا حبيبتي متخافيش أنا جنبك اهوو يوسف خلاص راح في داهية
نور:يعني مش هيرجع تاني 
أدهم:لا يا حبيبتي متخافيش مش هيرجع وغلاوتك عندى لاوديه وراء الشمس الحيوان ده 
طوال الفترة التالية حاول أدهم التقرب من نور حتى تتراجع عن فكرة الطلاق وتعود الحياة بينهم الى ماكانت عليه
اما نور ظلت مترددة ان تخبره بحملها ولكن بعد قليل سيظهر عليها الحمل ولا تريد ان يزيد الفراق بينهم اكثر من ذلك 
كانت يوما في عملها اتاها اتصال من رقم غريب ردت عليه وجدته صوت رجل :مدام نور
نور:ايوه مين معايا
الرجل:مش مهم مين المهم ان جوزك دلوقتى بيخونك في الشاليه بتاعك وعلى سريرك ايه هتفضل ساكتة ولا ايه
انهي الاتصال ونور تبكى بحرقة وخرجت تتوعد أدهم ان تخبره بحملها وتتركه وبلا رجعة والآن 
جرت سريعا الى الشاليه 
أدهم:أنا مش فاهم إنتي ايه جبلة حيطة
نانسي:لا بحبك وهفضل احبك
أدهم:والله لو عملتى ايه لا هحبك ولا ابصلك كفاية كفاية ان نور بعدت عنى بسببك
نانسي:مين نوردى اللى عاملها حساب أنا اللى حبيبتك لكن هي تروح ويجى غيرها
أدهم:ده لو في غيرها نور مفيش زيها نور جوهرة غالية اوى مفيش منها
نانسي:يعنى ايه مش هنرجع تانى ياأدهم ده أنا حبيبتك
أدهم:لالانور بس هي اللى حبيبتي نور وبس فهمتى ولا لسه
نانسي:اه بلاش تتغر فيها كده لتكون بتستغفلك وماشية مع غيرك
صفعها على وجهها بغضب وجذبها من شعرها:اياكى اياكى تجيبى سيرتها على لسانك .....نور اشرف منك ومن عشرة زيك ضافرها بمليون واحدة زيك
نانسي :على ايه ماانتوا خلاص هتتطلقوا باقى عليها ليه
ذهبت نور بكل ما تحمل من غضب 
جاءهم صوت من خلفهم\: 
ماذا سوف تفعل معهم نور . بالغد سوف نعلم جيدا ماذا سوف يحدث يبقى الكثير من الصراعات والمعاكسات والصعوبات
بسم الله الرحمن الرحيم
أهلا بكم متابعينا . هيا للقصة أحداث عجيبة غريبة غير متوقعة
الحلقة الرابعة والعششرين.
أدهم:لالانور بس هي اللي حبيبتي نور وبس فهمتي ولا لسة
نانسي:اه بلاش تتغر فيها كده لتكون بتستغفلك وماشية مع غيرك
صفعها على وجهها بغضب وجذبها من شعرها:اياكي اياكي تجيبي سيرتها علي لسانك .....نور اشرف منك ومن عشرة زيك ضافرها بمليون واحدة زيك
نانسي :على ايه ماانتوا خلاص هتتطلقوا باقي عليها ليه
جاءها صوت من خلفها:عشان أنا بحبه وبموت فيه كمان 
كانت نور تتابع ما جرى بالكامل
دهشة اصابتهم وهم يرون نور تقف امامهم اتجهت إلة أدهم القت بجسدها بين احضانه ونظرت لعينه مباشرة
مش انت بتحبني ياأدهم
أدهم هامسا:أنا بعشقك مش بحبك وبس
نظرت إلى نانسي بتحدي:وأنا بموت فيك يا روح قلبي
جرت نانسي سريعا غاضبة وتركتهم سويا
أدهم:نور صدقتيني دلوقتي
نور:مصدقاك غصب عني يا أدهم يوم ما شوفتك معاها كنت بموت
أدهم:بعد الشر عليكي حبيبتي ان شاء الله هي واللي زيها
امسكت بيده ووضعتها علي بطنها فلم يفهم شيء
أدهم:ايه ده في ايه
نور:هنا ابنك يا أدهم
اتسعت عينا أدهم بشدة:نور إنتي حامل 
نور:ايوه ياأدهم أنا حامل
تأكدت نانسي الآن إنه لم يعد لها مكان في حياة أدهم وقررت الرحيل عنه وللأبد أما عند أدهم كانت فرحته لا توصف بخبر حمل نور وتاكدها الان انه يحبها هي وحدها 
أدهم:ياااه يا نور متعرفيش فرحتي بخبر الحمل ده ازاي حاسس اني طاير بس انتي بقالك أد ايه
نور:بصراحة بقالي تلات شهور بس كنت مخبية عليك
أدهم:ليه يا نور هو ده كمان عقاب ليا ولا ايه
لمست وجهه بكفها واقتربت منه:بصراحة اه كنت عايزة اعرف راجعلي أنا ولا لابنك
أدهم:انا عايز اعرف هو انتي مجنونة ولا ايه من قبل مااعرف انك حامل وعايز اصالحك وانتي دماغك نشفة اويومطلعة عيني
ضحكت بشدة:اعمل ايه كان صعبان عليا اللي انت عملته ياأدهم
ضمها اليه بقوة:خلاص بقي عشان خاطري بلاش نفتح في القديم مش عايز حاجة تزعلنا ولا تفرقنا تاني
ابعدها عنه فجأة:بس قوليلي هنا مين عمرو اللي بتكلميه في الموبيل
ضحكت نور بشدة:ولا اي حد اصلا دي بصراحة لعبة عملتها مع ديما عشان اشوفك هتعمل ايه
أدهم:اه ه ه يا مجنونة بس انتي كنتي بتتكلمي مع حد في الموبيل
نور:اه طبعا احمد وكل ما يقولي هاتي اكلمه اقوله بعدين عشان اشوف وشك عامل ازاي
أدهم:بقى كده ماشي ماشي
ظلا يلعبا بطريقتهما الخاصة أحضرت زجاجة ماء ورمته بها ظلوا هكذا حتى شعرت بدوار خفيف وجلست علي الكرسي اسرع اليها بقلق
أدهم:ايه يا حبيبتي مالك
نور:دوخت شوية اصل الدكتورة قالتي بلاش حركة كتير
أدهم:طبعا عندها حق عشان كده مفيش شغل تاني خلاص
نور:ايه ازاي
أدهم:زي الناس كفاية ركوب الطيارة لوحده خطر يبقى الشغل ايه
نور:ستات كتير بتشتغل وهم حوامل
أدهم:اه بس مش مهندسين وقفين وسط عمال ولا ركبوا طيارة زيك
نور:حبيبي بس انت عارف ان بحب الشغل ازاي
وضع يده علي بطنها:الشغل ولا ابننا
نور بابتسامة:لا طبعا ابننا حبيبي
كان مروان يجلس في مكتبه في القرية السياحية التي ينافس بها أدهم وجد جيلان أتذكرونها يا شباب ؟تدخل عليه رفع راسه نظر لها وعاد لعمله
مروان:خير عايزة ايه
جيلان بحزن:بدل ما تقولي ازيك تقولي عايزة ايه
مروان:اوف بقي مش هخلص منك انا
جيلان:يا مروان حرام عليك ده احنا اخوات
مروان:وحياة ابوكي بلاش حكاية اخوات دي متاكلش معايا هااا عايزة ايه
جيلان:انا هتجوز يا مروان
مروان:نعم يا اختي تتجوزي مين
جيلان:عادل خطيبي الاولاني اللي انت عملت المستحيل عشان تفرقنا زمان فاكر
مروان:اه ودلوقتي رجعتوا لبعض طيب والمطلوب يا هانم
جيلان:تيجي يا مروان وتكون وكيلي
مروان:ههههه انتي مجنونة ولا ايه انا مش فاضي لوجع الدماغ ده انتي حرة انتي خلاص كبرتي وتقدري تتجوزي لوحدك
جيلان بحزن:بس نفسي اخويا الكبير يكون معايا واقف جنبي أحس ان ليا ضهر وسند
مروان:بلاش وجع دماغ دوري علي اي حد واعمليه وكيل يلا يلا مع السلامة
خرجت من عنده حزينة غاضبة من اخيها الذي يرفضها لمجرد إنها ليست شقيقته من الام
ذهبت لخطيبها عادل حبها الأول وأول من دق باب قلبها جلست معه في احد المطاعم حزينةمن مروان وأفعاله قصت عليه ما حدث من مروان وأفعاله معها 
عادل:حبيبتي قولتك بلاش مروان عمره ما هيتغير
جيلان:كان نفسي يبقى ليا أخ واقف جنبي في يوم جوازي بس يظهر مليش نصيب
عادل :وهو انا مش مكفيكي يا جي جي
جيلان:بالعكس يا حبيبي انت عندي بالدنيا كلها وكفاية انك لسة بتحبني حتى بعد السنين دي كلها
أمسك بيديها وقبلها:مقدرتش انساكي حتى بعد ما اتجوزت فضلت صورتك معايا كنت بتخيلك انتي اللي جنبي مش هيا
كان نفسي اكون اول راجل في حياتك مش حد تاني
جيلان:خلاص بقى يا عادل مش عايزة افتكر كانت ايام وحشة اوي راجل اكبر مني بحوالي تلاتين سنة وشكله صعب يلا اهو راح منه لله هو ومروان هو اللي بعني له 
عادل:خلاص بقى كل اما افتكر بحس بنار جوايا 
جيلان:بعد الشر عليك حبيبي ننسى اللي فات بقى
ظلوا يتحدثون حتى وجدت أدهم يدخل المطعم بصحبة نور وهو يضمها بحب ويضحكون بمرح ظلت تنظر اليهم حتى لاحظها أدهم ونور نظروا الى بعضهم 
عادل:ايه تعرفيهم
جيلان :هااا اه ناس معرفة عن اذنك اسلم عليهم
قامت واتجهت اليهم :ازيك ياأدهم . .... ازيك يا نور
أدهم وهو ينظر الي نور:اهلا جيلان ازيك
جيلان:بخير الحمد لله
ازيك يا نور
نور :الحمد لله ازيك انتي
جيلان:انا كويسة الحمد لله بس كنت عايزة اقولكم حاجة يا ريت لوكنت زعلتكم مني تسامحوني وتنسوا اللي فات
نظروا الى بعضهم با ندهاش وقالت نور:غريبة اللي يشوفك دلوقتي ميشوفكيش يوم فرحنا وكلامك مع أدهم
جيلان:تعرفي يا نور انا اتظلمت في حياتي كتير اوي وكان نفسي حد يحس بيا ويوم ما لاقيته مروان اخويا حرمني منه
أدهم:تقصدي ايه
أشارت الى عادل :ده عادل اول واخر حب في حياتي اول ما حبينا بعض راح لمروان يخطبني منه رفض وبهدله عشان يبعده عني وبعد كده جوزني لراجل اكبر مني بتلاتين سنة ... ودلوقتي رجعنا لبعض وروحت لمروان عشان يجي يقف معايا ويكون وكيلي رفض وهبقى لوحدي في يوم كتب كتابي
نور:معقول ده انتوا اخوات
أدهم:لا يا نور هو ده مروان مصلحته ثم مصلحته....متزعليش يا جيلا ن ممكن طلب
جيلان:خير ياأدهم
أدهم:ايه رأيك لو كنت انا وكيلك واخوكي 
بكت عيونها سريعا:بجد ياأدهم ممكن
أدهم:طبعا ممكن ولا ايه يانور
نور:طبعا يا حبيبي كلنا هنبقي معاكي وهنعملك احلي كتب كتاب انتي وعريسك ايه رأيك بقي
قامت واحتضنت نور بفرحة كبيرة:ربنا ما يحرمني منكم مش عارفة انا كنت هبقى لوحدي 
تعالوا اعرفكم على عادل
ذهبوا اليه وقدمتهم جيلان لعادل:عادل ده أدهم اخويا الكبير ودي نور مراته هو صحيح مش اخويا بجد بس والله اغلى من اخويا كمان
أدهم:متقوليش كده يا جي جي احنا اخوات خلاص
عادل:تشرفنا يااستاذ أدهم 
جيلان:عادل أدهم هو وكيلي يوم كتب الكتاب
عادل:بجد مش عارف اشكرك ازاي دي كانت زعلانة اوي من مروان عشان رفض يكون وكيلها
نور: طيب ايه رايكم كتب الكتاب يكون عندنا في الشاليه
جيلان:مش عايزين نتعبكم
أدهم:تعب ايه ده اقل واجب قلت ايه يا عادل
عادل:قلت موافق علي بركة الله
بالفعل تم كتب كتاب جيلان وعادل في منزل أدهم وسط فرحة وزغاريط للعروسين وقد قامت نور بتزيين المنزل للحفلة بشكل بسيط وجميل 
علم مروان بالأمر واشتد حقده وكرهه لأدهم وقرر الانتقام ومباشرة
كان أدهم يتابع العمل في المواقع ونور ايضا بعدما سمح لها أدهم بالخروج ايام قليلة للعمل حتى لا تصاب بالوحدة
كانت نور تتابع العمل وفجأة سمعت صراخ وهرج ومرج في المبنى الذي تقف فيه وجدت النيران تتصاعد حولها والعمال فروا هاربين وتركوها وحدها ظلت تبكي خائفة فالنيران تتصاعد ولا تستطيع الخروج من المكان
جرى احد العمال على أدهم في مكان آخر
الحق ياأدهم بيه
ايه يا محمد في ايه
المبنى اللي بنشتغل فيه كله ولع
والباشمهندسة نور هناك وكله سابها والنار طالت المكان كله
بالغد لقاءنا . إلى اللقاء
بسم الله الرحمن الرحيم 
هيا متشوقين للقصة هيا بنا نتابع.
الحلقة الخامسة والعشرين 
الحق ياأدهم بيه
ايه يا محمد في ايه
المبنى اللي بنشتغل فيه كله ولع 
أدهم:ايه بتقول ايه ازاي
محمد:مش عارف فجاة النار ولعت والناس كلها هربت
أدهم:حد جراله حاجة
صمت محمد قليلا فصرخ به أدهم:انطق في ايه
محمد:باشمهندسة نور فوق ومش عارفة تنزل
صرخ به أدهم :ازاي سبتوها ازاي 
ظل يجري إلى أن وصل إلى المبنى وجد النيران تشتعل من كل مكان والمطافي تحاول اخماد النار جرى باتجاه المبنى امسك به زياد:انت رايح فين اتجننت
صرخ به أدهم:ابعد عني نور فوق
جرى سريعا إلى المبنى حاولوا منعه لم يستطيعوا انطلق يبحث عنها حتي سمع صوت صراخها وبكاوها
أدهم:نور انتي فين
نور:ابعد ياأدهم النار جامدة ابعد
رآها أخيرا :نور استني انا جايلك اهوو
قفز فوق النارواحتضنها بشدة:حبيبتي متخافيش متخا فيش 
كانت خائفة ترتعد ويدها علي بطنها خوفا علي جنينها حاولا الخروج لم يستطيعوا إلى ان ازدادت النيران ولا يوجد مفر منها
نور:ليه ياأدهم جيت ليه 
أدهم:مقدرش اسيبك مقدرش
نور:النار ياأدهم انزل لوحدك انا مش هقدر 
أدهم:انا اموت ولا اني اسيبك حبيبتي بصي احنا ننط من الشباك ده وربنا يستر
بكت نور بشدة: وابننا ياأدهم هيموت
بكا أدهم أيضا بحرقة:غصب عني انتي أغلى أي حاجة ممكن تتعوض وانتي لا وربنا عالم انه غصب عني 
ظلت تبكي وهي تحتضنه :انا خايفة ياأدهم
أدهم:متخافيش يا حبيبتي خليكي ماسكة فيا وهننزل متخافيش 
ظل محتضنها وهو ينظر للنيران خلفه ووجد زياد والعمال يمسكون بملاءة كبيرة ليهبطون عليها
زياد:انزل ياأدهم 
امسك بوجهها وقبل راسها:حبيبتي متخافيش لو ربنا اراد ان ابننا يجراله حاجة تبقى إرادته لكن انتي لا مش هقدر مش هقدر
امسكت به وهي تبكي بشدة اغمضت عينها وهو يحتضنها وهبطوا سويا من الشرفة وسقطوا علي الملاءة الكبيرة 
صرخت نور بشدة:الحقني ياأدهم 
حملها أدهم إلى سيارة الاسعاف وهي تصرخ من الالم وهي متشبثة به 
أدهم:حبيبتي اهدي خيران شاء الله
نور:بطني ياأدهم هموت
قبل يدها وهو يبكي:حبيبتي متخافيش هتبقي كويسة 
نور:مش قادرة تعبانة اوي
انطلقت بهم سيارة الإسعاف إلى المستشفى ودخلت نور حجرة العمليات وأدهم بالخارج وانضم إليه فادي وديما وتقى 
فادي:أدهم شو اللي صار
أدهم:المبنى اللي كان هيتعمل جيم وسونا النار مسكت فيه وربنا ستر انه مكنش فيه اجهزة ولا اي حاجة
تقى:طيب نور عاملة ازي تنط كده وهي حامل
ادمعت عينه :غصب عني مكنش ينفع اسيبها النار كانت خلاص وصلت المبنى كله كان ممكن نموت 
بس ربنا يستر عليها
فادي:ما تخاف خير ان شاء الله
أدهم:يارب استر 
بعد حوالي ساعة خرج إليهم الطبيب فاسرع إلىه أدهم:خير يا دكتور
الطبيب:خير ان شاء الله ربنا ستر المدام والبيبي بخير الحمد لله
سجد أدهم علي الارض وهو يبكي ثم وقف امام الطبيب:طيب يادكتور الوقعة كانت صعبة
الطبيب:ايوه بس نزلت علي حاجة طرية وكمان الدور مكنش عإلى اوي المهم انها بخير بس طبعا ممنوع الحركة عليها مش اقل من شهر نهائي 
أدهم:طبعا يا دكتور بس ممكن ادخل اطمن عليها
الطبيب:هتنتقل اوضة عادية وممكن تدخل تشوفها بس ممنوع الاجهاد خالص
أدهم:حاضر بس اشوفها بس
انتقلت نور إلى غرفة عادية والكل حولها ليطمئنوا عليها بعد فترة بدأت تفيق وكان أدهم بجوارها يحتضن كفها بيده نادت عليه بصوت ضعيف :أدهم
أدهم:ايه يا حبيبتي انا اهو حمد لله علي السلامة
نور:الله يسلمك وضعت يدها على بطنها 
فامسك بها أدهم:متخافيش يا قلبي ابننا بخير الحمد لله اطمني
نور بفرحة:بجد ياأدهم هو كويس
أدهم:زي الفل الدكتور طمني بس قإلى بقي ماما نور متقومش من السرير خالص مفهوم
ابتسمت نور:مفهوم يا حبيبيي
تقى:حمد لله على السلامة يا نور 
نور:الله يسلمك يا تقى
ديما:الله ستر عليكي حبيبتي الله يحفظك 
نور:ايوه الحمد لله
رن هاتف أدهم فخرج من الغرفة ليتحدث:ايوه يا زياد هاا عملت ايه
زياد:ايوه ياأدهم كله تمام الحمد لله انها جت علي اد كده طمني على نور
أدهم:الحمد لله يا زياد ربنا ستر هي والبيبي بخير
زياد:الحمد لله ياأدهم ربنا يحفظهملك 
أدهم:يارب يا زياد بقولك ايه خلي العمال يفتشوا المكان ممكن يكون في حاجة تانية
زياد:تمام بس النيابة على وصول مش هتيجي
أدهم بسرعة:زياد اوعى تقول حاجة انا جاي على طول مفهوم
زياد:طيب بس ليه
أدهم:بعدين يا زياد بعدين
دخل غرفة نور:حبيبتي معلش هروح القرية وارجع على طول
نور:ليه حصل حاجة
أدهم:لا كله تمام بس النيابة زمانها على وصول ولازم اكون هناك
فادي:راح نتهم مين أدهم
أدهم بتفكير:مفيش حد
نور:ازاي ياأدهم لا اكيد مروان
أدهم:وايه اللي يثبت 
نور:المشاكل اللي بينكم مش دليل
أدهم:لا طبعا ده مجرد كلام مع اني عارف ومتأكد إنه هو بس حسابه معايا انا
امسكت بيده:أدهم عشان خاطري بلاش تهور كفاية اللي حصل لحد كده
نزل امامها:وغلاوتك انتي اللي عمله ده مش هيعدي بالساهل ابدا
نور:أدهم حرام عليك انا خايفة متبعدش عني
أدهم:اوعي تخافي يا نور طول ماانا جنبك
نور:ماهو عايز تسبني لوحدي انا وابنك
أدهم:متخافيش انا مش سايبك لوحدك
فادي:اكييد نحنا معك نور ما تخافي
أدهم:مش لوحدك وبس يا فادي
سمعوا دقات علي باب الغرفة ففتح فادي فوجود رجلين ضخام الجثة مفتولي العضلات بملابس سوداء يقفون امام الباب
أدهم:حمد لله علي السلامة الرجالة هيفضلوا هنا يحرسوكي لحد ماارجع
نور بهمس:أدهم دول شكلهم يخوف اوي
أدهم:ههههه لا حبيبتي دول هيفضلوا بره الباب عشان ابقي مطئمن عليكي لحد ماارجع اشوف وشك بخيريا عمري مش هأتأخر عليكي
نور:بلاش ياأدهم 
قبل راسها:متخافيش هرجعلك بإذن الله 
تركهم وغادر تحدث مع الرجال قليلا ثم ذهب للقرية وجد النيابة تحقق مع زياد والعمال الموجودين عرفهم زياد بأدهم وبدأوا التحقيق معه
وكيل النيابة:باشمهندس أدهم تتهم مين بحرق المبنى
أدهم:مفيش اي حد انا مليش عداوة مع حد يا فندم
الوكيل:ايوه بس ده اكيد بفعل فاعل ومتنساش ان المدام بتاعتك كان ممكن يجرالها حاجة
أدهم:الحمد لله هي بخير ومحصلش حاجة وانا لو اعرف هقول لحضرتك علي طول
لم يستطيع وكيل النيابة أنا يعرف اي شئ من أدهم الذي كان مصر علي اقواله بدون اي تغيير واخيرا تركهم وذهب
زياد:ممكن اعرف مقولتش ليه علي مروان ياأدهم اكيد هو اللي عملها
أدهم:طبعا هو اللي عملها وانا مش هسكت 
زياد:اومال مقولتش للنيابة ليه ناوي علي ايه انا عرف دماغك
أدهم:هتعرف كل حاجة في وقتها المهم المكان لازم يتامن كويس يا زياد كفاية اللي جرى
زياد:أدهم انا عرفك انت اكيد وراك مصيبة
ضحك أدهم بشدة:يا صاحبي متخافش صاحبك ميسبش حقه ابدا
زياد:اه طبعا ماانا عارف
كانت جيلان نائمة ايقظها عادل:جي جي قومي 
جيلان وهي تفيق من نومها:ايه يا عادل في ايه
عادل:القرية بتاعت أدهم ولعت 
جيلان:ايه بتقول ايه مين قالك
عادل:الناس كلها بتتكلم وبقولوا انه نط هو ونور من الدور التاني وانها حامل ربنا يستر
جيلان:اكيد هو اكيد مروان
عادل:توصل لكده
جيلان:واكتر من كده انا لازم اروح اطمن علي نوروأدهم
ذهبت بصحبة عادل إلى المستشفى وجدوا أدهم يقف مع بعض الرجال امام غرفة نور
جيلان:أدهم طمني نور عاملة ايه
أدهم:الحمد لله يا جيلان ربنا ستر
عادل:طيب ومعرفتش مين عمل كده
جيلان:مروان صح ؟
أدهم:اكيد هو بس انا معنديش اي دليل عليه بس مش هسكت
جيلان:لاطبعا اوعي تسكت وعلي فكرة انا معايا ورق ممكن يوديه وراء الشمس
أدهم:ورق ايه
جيلان:ورق يثبت انه بيتاجر في السلاح مع ناس كبيرة اوي
أدهم:وانتي جبتي الورق ده منين
جيلان:من درج مكتبه لم كنت بروح البيت عنده اول ما لقيته اخدته قلت اهددوا بيه لو رفض يديني ميراثي في بابا
أدهم:حلو اوي كده انا عايز الورق ده يا جيلان
جيلان:بكره الصبح هيكون عندك .... ادخل انا بقي اطمن علي نور
أدهم:اتفضلي
ظلت نور إسبوع في المستشفى حتى تستقر حالتها وعادت إلى البيت وجدت امراءة في الاربعين من عمرها وثلاث رجال يقفون خارج المنزل
نور:أدهم ايه ده ومين دول
أدهم:حبيبتي دي هنية هتخدمك الفترة اللي هنفضل فيها هنا والرجالة دول يحرسوكي طول ماانا مش موجود 
نور:حبيبي ربنا ستر مش معقول حد يفكر يعمل حاجة تانية
أدهم بتفكير:انا مضمنش يا نور انا خايف عليكي وكفاية اللي حصل لحد دلوقتي ويلا يا ست الكل علي اوضتك عشان تستريحي
نور:بقيت اخاف من اللي هتعمله ياأدهم
ضحك أدهم:حبيبتي اوعي تخافي خير ان شاء الله باذن الله خير يا حبيبتي
جلس مروان في مكتبه مع رشاد رجله الاول :بس تصدق زعلت فكرت مراته ماتت ولا حاجة ولا العيل ينزل عشان تبقى كسرة وسط علي حق
رشاد:كفاية اللي عملنها يا باشا بعد كده هيفكر مليون مرة قبل ما يعدي من اودامك حتي
ضحك مروان بغرور:طبعا ده بس قرصة ودن صغيرة عشان يحرم يلعب معايا
رشاد:استاذ ورئيس قسم يا مروان باشا
كان مروان يستقل سيارته مع رشاد حتي اعترضت طريقه سيارة كبيرة نزل منها مجموعة من الرجال الاقوياء واتجهوا إلى سيارة مروان
مروان:ايه في ايه
احد الرجال:انت مروان المنشاوي
مروان:ايوه انا في ايه
الرجل:هتعرف بعدين تعإلى معانا
حاول مروان مقاومتهم لكنهم كانوا اشداء اخذوه إلى سيارتهم هوورشاد إلى مكان مغمض العينين
غدا يا شباب الحلقة الأخيرة انتهينا خلاص
بسم الله الرحمن الرحيم
المتابعين الكرام آسفاً إن أنهي اليوم أحداث القصة التي جمعتنا حولها طوال المدة المنقضية هيا إلى القصة هيا حتى لا تملوا مني 
الحلقة الأخيرة
كان مروان يستقل سيارته مع رشاد حتى اعترضت طريقه سيارة كبيرة نزل منها مجموعة من الرجال الاقوياء واتجهوا إلى سيارة مروان
مروان:ايه في ايه
احد الرجال:إنت مروان المنشاوي
مروان:ايوه أنا في ايه
الرجل:هتعرف بعدين تعإلى معأنا
حاول مروان مقاومتهم لكنهم كانوا أشداء أخذوه إلى سيارتهم هو ورشاد إلى مكان مغمض العينين
دخلوا المكان وجلسوا على كرسي ينتظرون أن يتحدث إليهم احد ولكن لم يحدث . لم تمر أكثر من ساعة حتى سمعوا وقع أقدام وفجأة يزيل عصابة عينه احد الرجال نظر أمامه فوجد أدهم يقف أمامه وهو ينفث احد السجائر
أدهم:حمدلله علي السلامة يا مروان باشا
مروان:انت جبتني هنا ليه ياأدهم
أدهم:ابدا اصلك وحشني قلت اشوفك 
أشار إلى احد الرجال فقام بإحضار البنزين وألقاه حول مروان ورشاد الذين صرخوا خوفا من النار
مروان:انت بتعمل ايه
جلس أدهم يضع قدما فوق الأخرى وهو ينفث سيجارته:أبدا قلت الدنيا برد قلت أدفيك 
صرخ مروان:انت بتهزرياأدهم
قام أدهم ووقف امامه وصفعه علي وجهه:متفكرش تلعب معايا تاني يا مروان واللي انت عملته مش هيعدي عليك بالساهل ابدا
أشار إلى الرجال:علقوهم 
صرخ به مروان:انت اتجننت
صفعه مرة أخرى:عيب تتكلم معايا كده كده ولا تحب نجيب الحكومة تتفرج على الباشا تاجر السلاح وهو متعلق ولا اقولك مش دلوقتي شوية كده 
أشار إلى الرجال علقوهم وشغلوا الكهرباء
صرخات مروان ورشاد دوت في المكان بأكمله وهم يشعرون بالألم من صعقات الكهرباء ولكن هذا لم يشفع لهم عند أدهم الذي يجلس رافعا قدما فوق الأخرى وهو ينفث سيجارته وينظر إليهم بهدوء شديد كإنه يشاهد مشهدا في احد الأفلام استمر الحال مدة كبيرة حتي اشار لهم أدهم بإنزالهم
أدهم:ايه يا مروان تعبت ..... طيب نستريح شوية وبعدين نكمل
صرخ به رشاد:أدهم بيه حرام عليك طيب أنا ذنبي ايه ..... ده هو .... هو اللي عمل كل حاجة
نظر إليه مروان بغضب ولكن أدهم انفجر في الضحك:شوفت ...... شوفت ياا مروان الراجل بتاعك باعك اهوو ...... عارف ليه لانك رخيص ....رخيص اوي 
ثم اشار إلى رجاله:هااا يا رجالة نكمل ولا كفاية
رشاد:ابوس ايدك كفاية ارحمني
وضع أدهم سيجارته بين شفتيه:تمام أنا ممكن اسيبكم بس تقولولي علي سبب واحد يخليكم تعملوا كده 
تولعوا في المبني وتحولوا تقتلوا مراتي ......لا وكله كوم ويوسف كوم تاني .....يوسف اللي اتفقتوا معاه واشترتوه عشان يقتلني
مروان:اهو كده أنا مزاجي كده ....الا قولي مراتك ماتت ولا لسه
وقف أدهم امامه ثم صفعه بقوة ثم امسكه من قميصه ليقف أمامه ظل يضربه بكل قوته حتي خارت وضعفت مقاومة مروان وأخيرا استسلم لضربات أدهم الغاضبة 
ظلت نور تنتظر أدهم حتى وقت متأخر من الليل حتى رأت سيارته تقف أمام المنزل قامت سريعا لتستقبله 
وماان رآها حتى غضب منها:نور ينفع كده مش قلنا مفيش حركة
نور:غصب عني انت سيبني لوحدي لحد دلوقتي وأنا خايفة ومعرفش حد من الناس دي وخايفة منهم
ضمها بذراعيه وهو متجه إلى غرفتهم:يا روح قلبي قولتلك دول لحمايتك متخافيش وحقك عليا يا ستي أنا عارف اني إتأخرت بس كان ورايا مصلحة بقضيها وخلاص تمت
نور:مصلحة ايه ياأدهم فهمني
رفع قدميها علي السريرودثرها بالغطاء:مش وقته حبيبتي أنا عايزك بس تستريحي عشان اللي في بطنك مسمعتيش كلام الدكتور ولا ايه
نور:بقيت اخاف ياأدهم خايفة ليجرالى حاجة وملحقش افرح
ضمها إليه بقوة:حبيبتي ليه بتقولي كده أنا معاكي اهوو أنا هفضل جنبك يا عمري مش هسيبك لو بقي اخريوم في عمري..... أنا آسف أنا عارف ان كل اللي بيجري ده بسببي حقك عليا
رفعت راسها عن صدره:أدهم مقصدش ازعلك والله حقك عليا انت بس اعمل ايه اللي حصل مكنش سهل ابدا
أدهم:عارف وعشان كده اخدت حقي وحقك يا نور
نور:انت عملت ايه
أدهم:ولا اي حاجة ممكن بقي تسيبني اخد دش واجي أنام 
نور:طيب هقوم اجهزلك العشا
أدهم:يالله علي الدماغ احنا قلنا ايه مش قلنا مفيش حركة أنا هعمل كل حاجة عشان حبيبتي تستريح
نور:هاخد علي كده 
أدهم:ده انتي تأمري يا حياتي وأنا انفذ بحبك اوي يا نور وكنت هموت لو كان جرالك حاجة بس ربنا كريم
نور:الحمد لله يا أدهم أنا قلت خلاص مش هشوفك تاني كنت ماسكة فيك بشم ريحتك كاني هفرقك
ضمها إليه اكثر:حرام عليكي يا نور ده أنا كنت اموت والله حاولي تنسي اللي حصل ونفكر بس في اللي جاي ممكن
نور:اممم ممكن يا حبيبي
مر اكثر من شهر وبدأت تجهيزات افتتاح القرية والكل على أتم استعداد للافتتاح وقد بدأت نور تعود إلى طبيعتها شيئا فشيء واليوم هو موعد الافتتاح كان أدهم ونور وزياد وفادي في استقبال المدعوين 
كانت نور جميلة بحق بعدما استردت عافيتها عادت إلى ما كانت عليه قبل ذلك اما المدعوين فكانوا يعتقدون إنها شريكتهم في العمل إلا عندما يقدمها لهم أدهم على إنها زوجته
انشغل الجميع وبدأت نور تمل من الوحدة فالكل في حاله أدهم مشغول مع الضيوف وتقى مع زياد الذي أعلن لها حبه ورغبته في الزواج وديما بالطبع مع فادي 
ظلت تمشي وحيدة رآها احد الشباب فاقترب منها:يا آنسة لوسمحتي ممكن سؤال
ابتسمت نور :ايوه خير تحت أمرك
الشاب:اصل بصراحة عايز اسالك علي نظام الحجز هنا
نور:بصراحة معرفش اتفضل اسأل جوه في العلاقات العامة
الشاب:طيب مش انتي شريكة هنا اكيد تعرفي
لم تكمل نور حديثها استوقفها أدهم الذي أتى إلىهم غاضبا :ايه في حاجة
نور:أبدا الأستاذ كان بيسألني علي نظام الحجز هنا
أدهم:طيب حضرتك تتفضل جوه تسال الموظفين 
الشاب:أنا قلت أسأل الآنسة بما انها شريكة معاكم ولا ايه
صرخ أدهم في وجهه آنسة آنسة مين يا أستاذ دي تبقى المدام آنسة منين بقى
ارتبك الشاب بشدة:طيب أنا آسف والله معرفش عن اذنكم
تركهم ورحل التف أدهم إلى نور المبتسمة:أنا عايز اعرف مشيتي ليه وازاي تقفي مع ده
نور:يا حبيبي انت مشغول والباقي كل واحد في عالم تاني قلت امشي رجليا مش مشكلة يعني ثم جه يسالني علي حاجة عادي يعني
أدهم:يا سلام وانتي مبتسمة اوي وهو بيقولك يا آنسة 
ضحكت نور بشدة:اعمل ايه راجل عنده نظر كويس ماخدش باله من بطني
أدهم:بعد كده هلبسك لبس حوامل عشان محدش يقولك آنسة ... قال آنسة قال اومال أنا بعمل ايه هنا 
بعد حوالي ساعة اتجه احد الحراس إلى أدهم تكلم معه قليلا ثم رحل 
نور:ايه في حاجة
أدهم:شاردا:لا ابدا مفيش كله هيبقى تمام متخافيش 
ماهي إلا نصف ساعة وسمعت اصوات ابواق سيارات الشرطة تملا المكان انقبض قلب نور وهي ترى أفراد الشرطة يدخلون القرية كأنهم يبحثون عن قاتل أو مجرم وقفت بجوار أدهم الذي كان يقف صامدا لا يخشى شيئا كأنه يعلم إنهم قادمون اتجه إليه زياد بقلق:في ايه يا أدهم عايزين ايه
أدهم بهدوء:مش عارف دلوقتي هنعرف يا زياد 
توجه إليه ضابط الشرطة:احنا آسفين ياأدهم بيه بس جالنا اخبارية ان في هيروين موجود هنا ولازم نفتش
أدهم:المكان تحت أمر حضرتك اتفضل فتش براحتك
بدأ و تفتيش المكان فقال زياد هامسا:أدهم يمكن مروان عمل حاجة وهيورطنا في قضية مخدرات
أدهم بكل هدوء:لالا متخافش كله هيبقى تمام
بعد التفتيش لم يجدوا شيء فاعتذر منه الظابط ورحل
نور:أدهم في ايه وايه حكاية الهيروين ده
أدهم:أبدا حبيبتي مروان حب يلعب معايا ويبعتلي هدية صغيرة كده حوالي كيلو هيروين بس بصراحة أنا مش بحب اقبل هدايا من حد رجعتها تاني
نور:يعني ايه
ضمها بذراعيه:متقلقيش يا حبيبتي يا خبر النهاردة بفلوس بكره يبقي ببلاش
كان مروان يجلس في بيته ينتظر رجاله الذين بعثهم بالمخدرات إلى قرية أدهم وقام هو شخصيا بإبلاغ الشرطة بوجودها 
دقات سريعة علي منزل مروان فتحت الخادمة فوجدت رجال الشرطة يملئون المكان 
انتفض مروان غاضبا:ايه ده في ايه 
الضابط:مروان بيه انت مطلوب القبض عليك
مروان بغضب:انت اتجننت تقبض علي مين انت متعرفش أنا مين
الضابط:آه طبعا عارف مروان الشناوي رجل الأعمال و.....تاجر المخدرات والسلاح
ارتبك مروان بشدة:مخدرات ايه وسلاح ايه
ابتسم الضابط:هنشوف دلوقتي 
خرج احد رجال الشرطة وبيده لفة المخدرات وتوصلوا إلى مخزن يحتوي علي أسلحة كثيرة 
أشار الظابط إلى رجاله:هاتوه ..... اظن كده أنا عرفت بالظبط انت تبقى مين يا مجرم
ده انت جبار
نطقها زياد موجها كلامه إلى أدهم الذي كان يجلس والفرحة تعلو شفتيه
أدهم:ليه كده بس هو أنا عملت حاجة
نور:كل ده ومعملتش يعني مروان يبعت ناس بمخدرات والرجالة بتوعك يمسكوهم وعادي
أدهم:لا طبعا مش عادي اول ما الرجالة قالولي اكدت عليهم يدوروا كويس ممكن يلاقو حاجة تانية بس الحمد لله مكنش فيه
زياد:طيب والحاجة دي راحت فين
أدهم:ههههه أنا مش بحب اخد هدايا من حد رجعتها لصاحبها مع هدية تانية تخليه متظبط حتة ملف اد كده في كل جرايمه وأوراق تثبت عليه تجارة السلاح 
زياد:أنا مش قولتلك انت جبار
حكم علي مروان بالسجن المؤبد اما جيلان وعادل عاشوا حياتهم التي حرموا منها من قبل اما زياد فتزوج من تقى بعدما عادوا من شرم الشيخ اما احمد فتقدم إلى خطبة دارين التي وافقت عليه وهم الان يستعدون لحفل زفافهم 
احست نور بتعب شديد ظلت تتماسك إلى ان شعرت انها لم تستطع التحمل اكثر من ذلك اخذت تصرخ بشدة انتفض أدهم من نومه علي صوتها لم يجده بجواره اسرع إلىها وجدها ملقاة علي الارض تبكي من الألم 
أدهم:نور مالك ايه يا حبيبتي في ايه
نور بصراخ:تعبانة اوي شكلي بولد الحقني مش قادرة
ظل أدهم متوترا لا يعرف ماذا يفعل نادا خديجة التي ظلت تواسي نور حتى نقلها أدهم إلى المستشفى ودخلت إلى غرفة الولادة 
كان التوتر يسيطر على أدهم وهو ينتظر خروج نور بعد حوالي ساعة خرج الطبيب 
اسرع إلىه أدهم:ايه يا دكتور طمني بالله عليك نور فين
الطبيب:انت خايف كده ليه متخافش المدام زي الفل والبيبي كمان اطمن 
أدهم:طيب ادخل اطمن عليها
الطبيب:دلوقتي تروح اوضة عادية وتقدر تتطمن عليها بعد اذنكم 
خرجت نور من غرفة العمليات وخلفها أدهم بدات تفيق من البنج تنادي باسمه اسرع إلىها يحتضن كفها 
حبيبتي حمد لله علي السلامة
تحدثت بصوت ضعيف:الله يسلمك شوفت النونو
أدهم:شوفتها يا حبيبتي بنوتة زي القمر شبه ماما 
خديجة:حمد لله علي السلامة يا نور 
نور:الله يسلمك يا عمتو 
خديجة:هاا يا أدهم هتسميها ايه 
نظر إلى نور وقبل راسها:هسميها ......نور عشان تبقي نور في كل لحظة في حياتي تفضل موجودة معايا علي طول 
نظرت له نور بحب:ربنا يخليك ليا يا حبيبي
أدهم:يلا قومي كده شدي حيلك عشان نور الصغيرة ولا ايه
أصبحت نور الصغيرة هي الفرحة التي عاشها سويا بحب من بعد كل تلك الأحداث الصعبة التي مرت بحياتهم فها هم الآن حبيبان ووالدين لطفلتهم الجميلة نور....وينتظرون مولودا أخرى فيا ترى من سيكون؟
إلى اللقاء أعزائي القراء أتمنى أن تكون القصة قد حازت على إعجابكم ورضاكم